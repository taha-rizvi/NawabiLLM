{"chunk": "jazba-e-ishq salamat hai to insha-allah\nkachche dhage se chale aaenge sarkar bandhe", "topic": "couplet", "poet": "Insha Allah Khan Insha"}
{"chunk": "ajib lutf kuchh aapas ki chheD-chhaD mein hai\nkahan milap mein wo baat jo bigaD mein hai", "topic": "couplet", "poet": "Insha Allah Khan Insha"}
{"chunk": "na chheD ai nikhat-e-baad-e-bahaari rah lag apni\ntujhe aTkheliyan sujhi hain hum be-zar baiThe hain", "topic": "couplet", "poet": "Insha Allah Khan Insha"}
{"chunk": "kya hansi aati hai mujh ko hazrat-e-insan par\nfe'l-e-bad KHud hi karen la'nat karen shaitan par", "topic": "couplet", "poet": "Insha Allah Khan Insha"}
{"chunk": "kamar bandhe hue chalne ko yan sab yar baiThe hain\nbahut aage gae baqi jo hain tayyar baiThe hain", "topic": "couplet", "poet": "Insha Allah Khan Insha"}
{"chunk": "pahunchun main kis ki kohna haqiqat ko aaj tak\n'insha' mujhe mila nahin apna hi kuchh suragh", "topic": "couplet", "poet": "Insha Allah Khan Insha"}
{"chunk": "main ne jo kachkacha kar kal un ki ran kaTi\nto un ne kis maze se meri zaban kaTi", "topic": "couplet", "poet": "Insha Allah Khan Insha"}
{"chunk": "ye ajib majra hai ki ba-roz-e-id-e-qurban\nwahi zabh bhi kare hai wahi le sawab ulTa", "topic": "couplet", "poet": "Insha Allah Khan Insha"}
{"chunk": "kuchh ishaara jo kiya hum ne mulaqat ke waqt\nTal kar kahne lage din hai abhi raat ke waqt", "topic": "couplet", "poet": "Insha Allah Khan Insha"}
{"chunk": "ji ki ji hi mein rahi baat na hone pai\nhaif ki us se mulaqat na hone pai", "topic": "couplet", "poet": "Insha Allah Khan Insha"}
{"chunk": "laila o majnun ki lakhon garche taswiren khinchin\nmil gai sab KHak mein jis waqt zanjiren khinchin", "topic": "couplet", "poet": "Insha Allah Khan Insha"}
{"chunk": "nazakat us gul-e-rana ki dekhiyo 'insha'\nnasim-e-subh jo chhu jae rang ho maila", "topic": "couplet", "poet": "Insha Allah Khan Insha"}
{"chunk": "sanwle tan pe ghazab dhaj hai basanti shaal ki\nji mein hai kah baiThiye ab jai kanhayya lal ki", "topic": "couplet", "poet": "Insha Allah Khan Insha"}
{"chunk": "kar leta hun band aankhen main diwar se lag kar\nbaiThe hai kisi se jo koi pyar se lag kar", "topic": "couplet", "poet": "Insha Allah Khan Insha"}
{"chunk": "zamin se uTThi hai ya charKH par se utri hai\nye aag ishq ki ya-rab kidhar se utri hai", "topic": "couplet", "poet": "Insha Allah Khan Insha"}
{"chunk": "yaad kya aata hai wo mera lage jaana aur aah\npichhe haT kar us ka ye kahna koi aa jaega", "topic": "couplet", "poet": "Insha Allah Khan Insha"}
{"chunk": "hai KHal yun tumhaare chah-e-zaqan ke andar\njis rup ho kanhayya aab-e-jaman ke andar", "topic": "couplet", "poet": "Insha Allah Khan Insha"}
{"chunk": "kaTe hain hum ne yunhi ayyam zindagi ke\nsidhe se sidhe-sade aur kaj se kaj rahe hain", "topic": "couplet", "poet": "Insha Allah Khan Insha"}
{"chunk": "na kah tu shaiKH mujhe zohd sikh masti chhoD\nteri pasand juda hai meri pasand juda", "topic": "couplet", "poet": "Insha Allah Khan Insha"}
{"chunk": "phabti tere mukhDe pe mujhe hur ki sujhi\nla hath idhar de ki bahut dur ki sujhi", "topic": "couplet", "poet": "Insha Allah Khan Insha"}
{"chunk": "dahki hai aag dil mein paDe ishtiyaq ki\ntere siwae kis se ho is ka ilaj aaj", "topic": "couplet", "poet": "Insha Allah Khan Insha"}
{"chunk": "har taraf hain tere didar ke bhuke lakhon\npeT bhar kar koi aisa bhi trahdar na ho", "topic": "couplet", "poet": "Insha Allah Khan Insha"}
{"chunk": "subh-dam mujh se lipaT kar wo nashe mein bole\ntum bane baad-e-saba hum gul-e-nasrin hue", "topic": "couplet", "poet": "Insha Allah Khan Insha"}
{"chunk": "garmi ne kuchh aag aur bhi sine mein lagai\nhar taur gharaz aap se milna hi kam achchha", "topic": "couplet", "poet": "Insha Allah Khan Insha"}
{"chunk": "ghuncha-e-gul ke saba god bhari jati hai\nek pari aati hai aur ek pari jati hai", "topic": "couplet", "poet": "Insha Allah Khan Insha"}
{"chunk": "sanam-KHana jata hun tu mujh ko nahaq\nna bahka na bahka na bahka na bahka", "topic": "couplet", "poet": "Insha Allah Khan Insha"}
{"chunk": "de ek shab ko apni mujhe zard shaal tu\nhai mujh ko sunghne ke hawas so nikal tu", "topic": "couplet", "poet": "Insha Allah Khan Insha"}
{"chunk": "shaiKH-ji ye bayan karo hum bhi to bari kuchh sunen\naap ke hath kya laga KHalwat-o-etikaf mein", "topic": "couplet", "poet": "Insha Allah Khan Insha"}
{"chunk": "chand muddat ko firaq-e-sanam-o-dair to hai\naao kaba kabhi dekh aaen na ek sair to hai", "topic": "couplet", "poet": "Insha Allah Khan Insha"}
{"chunk": "jis ne yaro mujh se dawa sher ke fan ka kiya\nmain ne le kar us ke kaghaz aur qalam aage dhara", "topic": "couplet", "poet": "Insha Allah Khan Insha"}
{"chunk": "us sang-dil ke hijr mein chashmon ko apne aah\nmanind-e-abshaar kiya hum ne kya kiya", "topic": "couplet", "poet": "Insha Allah Khan Insha"}
{"chunk": "jawe wo sanam brij ko to aap kanhaiya\njhaT samne ho murli ki dhun nazr pakaD kar", "topic": "couplet", "poet": "Insha Allah Khan Insha"}
{"chunk": "hai nur-e-basar mardumak-e-dida mein pinhan yun jaise kanhaiya\nso ashk ke qatron se paDa khele hai jhurmuT aur aankhon mein panghaT", "topic": "couplet", "poet": "Insha Allah Khan Insha"}
{"chunk": "baiThta hai jab tundila shaiKH aa kar bazm mein\nek baDa maTka sa rahta hai shikam aage dhara", "topic": "couplet", "poet": "Insha Allah Khan Insha"}
{"chunk": "KHayal kijiye kya kaam aaj main ne kiya\njab un ne di mujhe gali salam main ne kiya", "topic": "couplet", "poet": "Insha Allah Khan Insha"}
{"chunk": "har-chand ki aasi hun pa ummat mein hun us ki\njis ka hai qadam arsh-e-mualla se bhi baala", "topic": "couplet", "poet": "Insha Allah Khan Insha"}
{"chunk": "tu ne lagai ab ki ye kya aag ai basant\njis se ki dil ki aag uThe jag ai basant", "topic": "couplet", "poet": "Insha Allah Khan Insha"}
{"chunk": "KHuban-e-rozgar muqallid teri hain sab\njo chiz tu kare so wo pawe riwaj aaj", "topic": "couplet", "poet": "Insha Allah Khan Insha"}
{"chunk": "har shaKH zard o surKH o siyah hijr-e-yar mein\nDaste hain dil ko aan ke jun nag ai basant", "topic": "couplet", "poet": "Insha Allah Khan Insha"}
{"chunk": "na lagi mujh ko jab us shoKH-e-trahdar ki gend\nus ne mahram ko sambhaal aur hi tayyar ki gend", "topic": "couplet", "poet": "Insha Allah Khan Insha"}
{"chunk": "gar shaKH-e-zafaran use kahiye to hai rawa\nhai farah-baKHsh waqai is had kohan basant", "topic": "couplet", "poet": "Insha Allah Khan Insha"}
{"chunk": "patte nahin chaman mein khaDakte tere baghair\nkarti hai is libas mein har-dam fughan basant", "topic": "couplet", "poet": "Insha Allah Khan Insha"}
{"chunk": "aate nazar hain dasht-o-jabal zard har taraf\nhai ab ke sal aisi hai ai dostan basant", "topic": "couplet", "poet": "Insha Allah Khan Insha"}
{"chunk": "laga di daun is jangal ko bas ek do hi aahon mein\nye dharpat qahr kuchh insha ne dipak rag ka joDa", "topic": "couplet", "poet": "Insha Allah Khan Insha"}
{"chunk": "'insha' se shaiKH puchhta hai kya salah hai\ntarghib-e-baada di hai mujhe ai jawan basant", "topic": "couplet", "poet": "Insha Allah Khan Insha"}
{"chunk": "kafir sama raha hai sarang ka ye lahra\ntable ki tal-o-sam ke har har paran ke andar", "topic": "couplet", "poet": "Insha Allah Khan Insha"}
{"chunk": "hichkiyan le hai is tarah bat-e-mai\njis tarah gaTkari mein tan phire", "topic": "couplet", "poet": "Insha Allah Khan Insha"}
{"chunk": "aashiq ko dekhte hain dupaTTe ko tan kar\ndete hain hum ko sharbat-e-didar chhan kar", "topic": "couplet", "poet": "Meer Anees"}
{"chunk": "tamam umr isi ehtiyat mein guzri\nki aashiyan kisi shaKH-e-chaman pe bar na ho", "topic": "couplet", "poet": "Meer Anees"}
{"chunk": "tamam umr jo ki hum se be-ruKHi sab ne\nkafan mein hum bhi azizon se munh chhupa ke chale", "topic": "couplet", "poet": "Meer Anees"}
{"chunk": "ashk-e-gham dida-e-pur-nam se sambhaale na gae\nye wo bachche hain jo man bap se pale na gae", "topic": "couplet", "poet": "Meer Anees"}
{"chunk": "'anis' aasan nahin aabaad karna ghar mohabbat ka\nye un ka kaam hai jo zindagi barbaad karte hain", "topic": "couplet", "poet": "Meer Anees"}
{"chunk": "gul-dasta-e-maani ko nae Dhang se bandhun\nek phul ka mazmun ho to sau rang se bandhun", "topic": "couplet", "poet": "Meer Anees"}
{"chunk": "'anis' dam ka bharosa nahin Thahar jao\ncharagh le ke kahan samne hawa ke chale", "topic": "couplet", "poet": "Meer Anees"}
{"chunk": "garmi se muztarib tha zamana zamin par\nbhun jata tha jo girta tha dana zamin par", "topic": "couplet", "poet": "Meer Anees"}
{"chunk": "laga raha hun mazamin-e-nau ke phir ambar\nKHabar karo mere KHirman ke KHosha-chinon ko", "topic": "couplet", "poet": "Meer Anees"}
{"chunk": "siwae KHak ke baqi asar nishan se na the\nzamin se dab gae dabte jo aasman se na the", "topic": "couplet", "poet": "Meer Anees"}
{"chunk": "KHak se hai KHak ko ulfat taDapta hun 'anis'\nkarbala ke waste main karbala mere liye", "topic": "couplet", "poet": "Meer Anees"}
{"chunk": "karim jo tujhe dena hai be-talab de de\nfaqir hun pa nahin aadat-e-sawal mujhe", "topic": "couplet", "poet": "Meer Anees"}
{"chunk": "misal-e-mahi-e-be-ab mauj taDpa ki\nhabab phuT ke roe jo tum naha ke chale", "topic": "couplet", "poet": "Meer Anees"}
{"chunk": "tu sarapa ajr ai zahid main sar-ta-pa gunah\nbagh-e-jannat teri KHatir karbala mere liye", "topic": "couplet", "poet": "Meer Anees"}
{"chunk": "chhae phulon se bhi sayyaad to aabaad na ho\nwo qafas kya jo tah-e-daman-esayyaad na ho", "topic": "couplet", "poet": "Meer Anees"}
{"chunk": "sada aish dauran dikhata nahin\ngaya waqt phir hath aata nahin", "topic": "couplet", "poet": "Meer Hasan"}
{"chunk": "dosti kis se na thi kis se mujhe pyar na tha\njab bure waqt pe dekha to koi yar na tha", "topic": "couplet", "poet": "Meer Hasan"}
{"chunk": "jo koi aawe hai nazdik hi baiThe hai tere\nhum kahan tak tere pahlu se sarakte jawen", "topic": "couplet", "poet": "Meer Hasan"}
{"chunk": "aasan na samajhiyo tum naKHwat se pak hona\nek umr kho ke hum ne sikha hai KHak hona", "topic": "couplet", "poet": "Meer Hasan"}
{"chunk": "aashna bewafa nahin hota\nbewafa aashna nahin hota", "topic": "couplet", "poet": "Meer Hasan"}
{"chunk": "aur kuchh tohfa na tha jo late hum tere niyaz\nek do aansu the aankhon mein so bhar laen hain hum", "topic": "couplet", "poet": "Meer Hasan"}
{"chunk": "ghair ko tum na aankh bhar dekho\nkya ghazab karte ho idhar dekho", "topic": "couplet", "poet": "Meer Hasan"}
{"chunk": "hai yahi shauq shahadat ka agar dil mein to ishq\nle hi pahunchega hamein bhi teri shamshir talak", "topic": "couplet", "poet": "Meer Hasan"}
{"chunk": "jaan-o-dil hain udas se mere\nuTh gaya kaun pas se mere", "topic": "couplet", "poet": "Meer Hasan"}
{"chunk": "itne aansu to na the dida-e-tar ke aage\nab to pani hi bhara rahta hai ghar ke aage", "topic": "couplet", "poet": "Meer Hasan"}
{"chunk": "izhaar-e-KHamoshi mein hai sau tarah ki fariyaad\nzahir ka ye parda hai ki main kuchh nahin kahta", "topic": "couplet", "poet": "Meer Hasan"}
{"chunk": "qismat ne dur aisa hi phenka hamein ki hum\nphir jite-ji pahunch na sake apne yar tak", "topic": "couplet", "poet": "Meer Hasan"}
{"chunk": "go bhale sab hain aur main hun bura\nkya bhalon mein bura nahin hota", "topic": "couplet", "poet": "Meer Hasan"}
{"chunk": "wasl hota hai jin ko duniya mein\nyarab aise bhi log hote hain", "topic": "couplet", "poet": "Meer Hasan"}
{"chunk": "hum ko bhi dushmani se tere kaam kuchh nahin\ntujh ko agar hamare nahin pyar se gharaz", "topic": "couplet", "poet": "Meer Hasan"}
{"chunk": "kyun in dinon 'hasan' tu itna jhaTak gaya hai\nzalim kahin tera dil kya phir aTak gaya hai", "topic": "couplet", "poet": "Meer Hasan"}
{"chunk": "Tuk dekh len chaman ko chalo lala-zar tak\nkya jaane phir jien na jien hum bahaar tak", "topic": "couplet", "poet": "Meer Hasan"}
{"chunk": "sar ko na phenk apne falak par ghurur se\ntu KHak se bana hai tera ghar zamin hai", "topic": "couplet", "poet": "Meer Hasan"}
{"chunk": "main ne jo kaha mujh pe kya kya na sitam guzra\nbola ki abe tera rote hi janam guzra", "topic": "couplet", "poet": "Meer Hasan"}
{"chunk": "duniya hai sambhal ke dil lagana\nyan log ajab ajab milenge", "topic": "couplet", "poet": "Meer Hasan"}
{"chunk": "ishq ka ab martaba pahuncha muqabil husn ke\nban gae but hum bhi aaKHir us sanam ki yaad mein", "topic": "couplet", "poet": "Meer Hasan"}
{"chunk": "tu KHafa mujh se ho to ho lekin\nmain to tujh se KHafa nahin hota", "topic": "couplet", "poet": "Meer Hasan"}
{"chunk": "furqat ki shab mein aaj ki phir kya jalawenge\ndil ka diya tha ek so kal hi jala diya", "topic": "couplet", "poet": "Meer Hasan"}
{"chunk": "mat ponchh abru-e-araq-alud hath se\nlazim hai ehtiyat ki hai aab-dar tegh", "topic": "couplet", "poet": "Meer Hasan"}
{"chunk": "na gharaz mujh ko hai kafir se na din-dar se kaam\nroz-o-shab hai mujhe us kakul-e-KHamdar se kaam", "topic": "couplet", "poet": "Meer Hasan"}
{"chunk": "is ko ummid nahin hai kabhi phir basne ke\naur viranon se is dil ka hai virana juda", "topic": "couplet", "poet": "Meer Hasan"}
{"chunk": "jis tarah chaha likhin dil ne kaha yun mat likh\nsaikDon bar dhara aur uThaya kaghaz", "topic": "couplet", "poet": "Meer Hasan"}
{"chunk": "main to is Dar se kuchh nahin kahta\ntu mabaada udas ho jawe", "topic": "couplet", "poet": "Meer Hasan"}
{"chunk": "shab-e-awwal to tawaqqo pe tere wade ke\nsahal hoti hai bala hoti hai par aaKHir-e-shab", "topic": "couplet", "poet": "Meer Hasan"}
{"chunk": "kar ke bismil na tu ne phir dekha\nbas isi gham mein jaan di hum ne", "topic": "couplet", "poet": "Meer Hasan"}
{"chunk": "naujawani ki did kar lije\napne mausam ki id kar lije", "topic": "couplet", "poet": "Meer Hasan"}
{"chunk": "bas gaya jab se yar aankhon mein\ntab se phuli bahaar aankhon mein", "topic": "couplet", "poet": "Meer Hasan"}
{"chunk": "lagaya mohabbat ka jab yan shajar\nshajar lag gaya aur samar jal gaya", "topic": "couplet", "poet": "Meer Hasan"}
{"chunk": "tu raha dil mein dil raha tujh mein\ntis pe tera milap ho na saka", "topic": "couplet", "poet": "Meer Hasan"}
{"chunk": "main ne paya na ise shahr mein na sahra mein\ntu ne le ja ke mere dil ko kahan chhoD diya", "topic": "couplet", "poet": "Meer Hasan"}
{"chunk": "kucha-e-yar hai aur dair hai aur kaba hai\ndekhiye ishq hamein aah kidhar lawega", "topic": "couplet", "poet": "Meer Hasan"}
{"chunk": "jab se juda hua hai wo shoKH tab se mujh ko\nnit aah aah karna aur zar zar rona", "topic": "couplet", "poet": "Meer Hasan"}
{"chunk": "main bhi ek mani-e-pechida ajab tha ki 'hasan'\nguftugu meri na pahunchi kabhi taqrir talak", "topic": "couplet", "poet": "Meer Hasan"}
{"chunk": "dard karta hai tap-e-ishq ki shiddat se mera\nsar juda sina juda qalb juda shana juda", "topic": "couplet", "poet": "Meer Hasan"}
{"chunk": "us shoKH ke jaane se ajab haal hai mera\njaise koi bhule hue phirta hai kuchh apna", "topic": "couplet", "poet": "Meer Hasan"}
{"chunk": "asar howe na howe par bala se ji to bahlega\nnikala shaghl tanhai mein main na-chaar rone ka", "topic": "couplet", "poet": "Meer Hasan"}
{"chunk": "mohabbat ka rasta ajab garm tha\nqadam jab dhara KHak par jal gaya", "topic": "couplet", "poet": "Meer Hasan"}
{"chunk": "KHwah kaba ho ki but-KHana gharaz hum se sun\njis taraf dil ki tabiat ho udhar ko chaliye", "topic": "couplet", "poet": "Meer Hasan"}
{"chunk": "taki ibrat karen aur ghair na dekhen tujh ko\nji mein aata hai nikalwaiye do-chaar ki aankh", "topic": "couplet", "poet": "Meer Hasan"}
{"chunk": "zulm kab tak kijiyega is dil-e-nashad par\nab to is bande pe Tuk kije karam banda-nawaz", "topic": "couplet", "poet": "Meer Hasan"}
{"chunk": "guzri hai raat mujh mein aur dil mein turfa sohbat\nidhar to main ne ki aah udhar se wo karaha", "topic": "couplet", "poet": "Meer Hasan"}
{"chunk": "mat baKHt-e-KHufta par mere hans ai raqib tu\nhoga tere nasib bhi ye KHwab dekhna", "topic": "couplet", "poet": "Meer Hasan"}
{"chunk": "aah tazim ko uThti hai mere sine se\ndil pe jab us ki nigahon ke KHadang aate hain", "topic": "couplet", "poet": "Meer Hasan"}
{"chunk": "ek dam bhi mila na hum ko qarar\nis dil-e-be-qarar ke hathon", "topic": "couplet", "poet": "Meer Hasan"}
{"chunk": "jhuT-muT un se main kuchh maslahatan bolunga\nsach hai tu bol na uThiyo dil-e-agah ki jhuT", "topic": "couplet", "poet": "Meer Hasan"}
{"chunk": "nazuki us ke lab ki kya kahiye\npankhuDi ek gulab ki si hai", "topic": "couplet", "poet": "Meer Taqi Meer"}
{"chunk": "rah-e-dur-e-ishq mein rota hai kya\naage aage dekhiye hota hai kya", "topic": "couplet", "poet": "Meer Taqi Meer"}
{"chunk": "patta patta buTa buTa haal hamara jaane hai\njaane na jaane gul hi na jaane bagh to sara jaane hai", "topic": "couplet", "poet": "Meer Taqi Meer"}
{"chunk": "koi tum sa bhi kash tum ko mile\nmuddaa hum ko intiqam se hai", "topic": "couplet", "poet": "Meer Taqi Meer"}
{"chunk": "ab to jate hain but-kade se 'mir'\nphir milenge agar KHuda laya", "topic": "couplet", "poet": "Meer Taqi Meer"}
{"chunk": "hum hue tum hue ki 'mir' hue\nus ki zulfon ke sab asir hue", "topic": "couplet", "poet": "Meer Taqi Meer"}
{"chunk": "aag the ibtida-e-ishq mein hum\nab jo hain KHak intiha hai ye", "topic": "couplet", "poet": "Meer Taqi Meer"}
{"chunk": "ulTi ho gain sab tadbiren kuchh na dawa ne kaam kiya\ndekha is bimari-e-dil ne aaKHir kaam tamam kiya", "topic": "couplet", "poet": "Meer Taqi Meer"}
{"chunk": "le sans bhi aahista ki nazuk hai bahut kaam\naafaq ki is kargah-e-shishagari ka", "topic": "couplet", "poet": "Meer Taqi Meer"}
{"chunk": "mat sahl hamein jaano phirta hai falak barson\ntab KHak ke parde se insan nikalte hain", "topic": "couplet", "poet": "Meer Taqi Meer"}
{"chunk": "mir kya sade hain bimar hue jis ke sabab\nusi attar ke laDke se dawa lete hain", "topic": "couplet", "poet": "Meer Taqi Meer"}
{"chunk": "yaad us ki itni KHub nahin 'mir' baz aa\nnadan phir wo ji se bhulaya na jaega", "topic": "couplet", "poet": "Meer Taqi Meer"}
{"chunk": "bare duniya mein raho gham-zada ya shad raho\naisa kuchh kar ke chalo yan ki bahut yaad raho", "topic": "couplet", "poet": "Meer Taqi Meer"}
{"chunk": "phul gul shams o qamar sare hi the\npar hamein un mein tumhin bhae bahut", "topic": "couplet", "poet": "Meer Taqi Meer"}
{"chunk": "phirte hain 'mir' KHwar koi puchhta nahin\nis aashiqi mein izzat-e-sadat bhi gai", "topic": "couplet", "poet": "Meer Taqi Meer"}
{"chunk": "'mir' ke din-o-mazhab ko ab puchhte kya ho un ne to\nqashqa khincha dair mein baiTha kab ka tark islam kiya", "topic": "couplet", "poet": "Meer Taqi Meer"}
{"chunk": "ishq ek 'mir' bhaari patthar hai\nkab ye tujh na-tawan se uThta hai", "topic": "couplet", "poet": "Meer Taqi Meer"}
{"chunk": "sham se kuchh bujha sa rahta hun\ndil hua hai charagh muflis ka", "topic": "couplet", "poet": "Meer Taqi Meer"}
{"chunk": "sirhane 'mir' ke koi na bolo\nabhi Tuk rote rote so gaya hai", "topic": "couplet", "poet": "Meer Taqi Meer"}
{"chunk": "iqrar mein kahan hai inkar ki si KHubi\nhota hai shauq ghaalib us ki nahin nahin par", "topic": "couplet", "poet": "Meer Taqi Meer"}
{"chunk": "hoga kisi diwar ke sae mein paDa 'mir'\nkya rabt mohabbat se us aaram-talab ko", "topic": "couplet", "poet": "Meer Taqi Meer"}
{"chunk": "dil ki virani ka kya mazkur hai\nye nagar sau martaba luTa gaya", "topic": "couplet", "poet": "Meer Taqi Meer"}
{"chunk": "nahaq hum majburon par ye tohmat hai muKHtari ki\nchahte hain so aap karen hain hum ko abas badnam kiya", "topic": "couplet", "poet": "Meer Taqi Meer"}
{"chunk": "kya kahun tum se main ki kya hai ishq\njaan ka rog hai bala hai ishq", "topic": "couplet", "poet": "Meer Taqi Meer"}
{"chunk": "rote phirte hain sari sari raat\nab yahi rozgar hai apna", "topic": "couplet", "poet": "Meer Taqi Meer"}
{"chunk": "be-KHudi le gai kahan hum ko\nder se intizar hai apna", "topic": "couplet", "poet": "Meer Taqi Meer"}
{"chunk": "'mir' un nim-baz aankhon mein\nsari masti sharab ki si hai", "topic": "couplet", "poet": "Meer Taqi Meer"}
{"chunk": "bewafai pe teri ji hai fida\nqahr hota jo ba-wafa hota", "topic": "couplet", "poet": "Meer Taqi Meer"}
{"chunk": "'mir' sahab tum farishta ho to ho\naadmi hona to mushkil hai miyan", "topic": "couplet", "poet": "Meer Taqi Meer"}
{"chunk": "dikhai diye yun ki be-KHud kiya\nhamein aap se bhi juda kar chale", "topic": "couplet", "poet": "Meer Taqi Meer"}
{"chunk": "'mir' amdan bhi koi marta hai\njaan hai to jahan hai pyare", "topic": "couplet", "poet": "Meer Taqi Meer"}
{"chunk": "gul ho mahtab ho aaina ho KHurshid ho mir\napna mahbub wahi hai jo ada rakhta ho", "topic": "couplet", "poet": "Meer Taqi Meer"}
{"chunk": "kya kahen kuchh kaha nahin jata\nab to chup bhi raha nahin jata", "topic": "couplet", "poet": "Meer Taqi Meer"}
{"chunk": "ab kar ke faramosh to nashad karoge\npar hum jo na honge to bahut yaad karoge", "topic": "couplet", "poet": "Meer Taqi Meer"}
{"chunk": "dilli mein aaj bhik bhi milti nahin unhen\ntha kal talak dimagh jinhen taj-o-taKHt ka", "topic": "couplet", "poet": "Meer Taqi Meer"}
{"chunk": "yahi jaana ki kuchh na jaana hae\nso bhi ek umr mein hua malum", "topic": "couplet", "poet": "Meer Taqi Meer"}
{"chunk": "amir-zadon se dilli ke mil na ta-maqdur\nki hum faqir hue hain inhin ki daulat se", "topic": "couplet", "poet": "Meer Taqi Meer"}
{"chunk": "shart saliqa hai har ek amr mein\naib bhi karne ko hunar chahiye", "topic": "couplet", "poet": "Meer Taqi Meer"}
{"chunk": "us ke farogh-e-husn se jhamke hai sab mein nur\nsham-e-haram ho ya ki diya somnat ka", "topic": "couplet", "poet": "Meer Taqi Meer"}
{"chunk": "hamare aage tera jab kisu ne nam liya\ndil-e-sitam-zada ko hum ne tham tham liya", "topic": "couplet", "poet": "Meer Taqi Meer"}
{"chunk": "wasl mein rang uD gaya mera\nkya judai ko munh dikhaunga", "topic": "couplet", "poet": "Meer Taqi Meer"}
{"chunk": "ishq mashuq ishq aashiq hai\nyani apna hi mubtala hai ishq", "topic": "couplet", "poet": "Meer Taqi Meer"}
{"chunk": "mujh ko shaer na kaho 'mir' ki sahab main ne\ndard o gham kitne kiye jama to diwan kiya", "topic": "couplet", "poet": "Meer Taqi Meer"}
{"chunk": "jae hai ji najat ke gham mein\naisi jannat gai jahannam mein", "topic": "couplet", "poet": "Meer Taqi Meer"}
{"chunk": "zaKHm jhele dagh bhi khae bahut\ndil laga kar hum to pachhtae bahut", "topic": "couplet", "poet": "Meer Taqi Meer"}
{"chunk": "'mir' bandon se kaam kab nikla\nmangna hai jo kuchh KHuda se mang", "topic": "couplet", "poet": "Meer Taqi Meer"}
{"chunk": "ab aaya dhyan ai aaram-e-jaan is na-muradi mein\nkafan dena tumhein bhule the hum asbab-e-shadi mein", "topic": "couplet", "poet": "Meer Taqi Meer"}
{"chunk": "ishq mein ji ko sabr o tab kahan\nus se aankhen laDin to KHwab kahan", "topic": "couplet", "poet": "Meer Taqi Meer"}
{"chunk": "kaha main ne kitna hai gul ka sabaat\nkali ne ye sun kar tabassum kiya", "topic": "couplet", "poet": "Meer Taqi Meer"}
{"chunk": "mere saliqe se meri nibhi mohabbat mein\ntamam umr main nakaamiyon se kaam liya", "topic": "couplet", "poet": "Meer Taqi Meer"}
{"chunk": "jab yar ne uTha kar zulfon ke baal bandhe\ntab main ne apne dil mein lakhon KHayal bandhe", "topic": "couplet", "poet": "Mohammad Rafi Sauda"}
{"chunk": "fikr-e-maash ishq-e-butan yaad-e-raftagan\nis zindagi mein ab koi kya kya kiya kare", "topic": "couplet", "poet": "Mohammad Rafi Sauda"}
{"chunk": "na kar 'sauda' tu shikwa hum se dil ki be-qarari ka\nmohabbat kis ko deti hai miyan aaram duniya mein", "topic": "couplet", "poet": "Mohammad Rafi Sauda"}
{"chunk": "kaifiyyat-e-chashm us ki mujhe yaad hai 'sauda'\nsaghar ko mere hath se lijo ki chala main", "topic": "couplet", "poet": "Mohammad Rafi Sauda"}
{"chunk": "saqi gai bahaar rahi dil mein ye hawas\ntu minnaton se jam de aur main kahun ki bas", "topic": "couplet", "poet": "Mohammad Rafi Sauda"}
{"chunk": "'sauda' jo be-KHabar hai wahi yan kare hai aish\nmushkil bahut hai un ko jo rakhte hain aagahi", "topic": "couplet", "poet": "Mohammad Rafi Sauda"}
{"chunk": "'sauda' tu is ghazal ko ghazal-dar-ghazal hi kah\nhona hai tujh ko 'mir' se ustad ki taraf", "topic": "couplet", "poet": "Mohammad Rafi Sauda"}
{"chunk": "'sauda' jo tera haal hai itna to nahin wo\nkya jaaniye tu ne use kis aan mein dekha", "topic": "couplet", "poet": "Mohammad Rafi Sauda"}
{"chunk": "gila likhun main agar teri bewafai ka\nlahu mein gharq safina ho aashnai ka", "topic": "couplet", "poet": "Mohammad Rafi Sauda"}
{"chunk": "'sauda' ki jo baalin pe gaya shor-e-qayamat\nKHuddam-e-adab bole abhi aankh lagi hai", "topic": "couplet", "poet": "Mohammad Rafi Sauda"}
{"chunk": "jis roz kisi aur pe bedad karoge\nye yaad rahe hum ko bahut yaad karoge", "topic": "couplet", "poet": "Mohammad Rafi Sauda"}
{"chunk": "kaun kisi ka gham khata hai\nkahne ko gham-KHwar hai duniya", "topic": "couplet", "poet": "Mohammad Rafi Sauda"}
{"chunk": "main ne tum ko dil diya aur tum ne mujhe ruswa kiya\nmain ne tum se kya kiya aur tum ne mujh se kya kiya", "topic": "couplet", "poet": "Mohammad Rafi Sauda"}
{"chunk": "'sauda' KHuda ke waste kar qissa muKHtasar\napni to nind uD gai tere fasane mein", "topic": "couplet", "poet": "Mohammad Rafi Sauda"}
{"chunk": "tera KHat aane se dil ko mere aaram kya hoga\nKHuda jaane ki is aaghaz ka anjam kya hoga", "topic": "couplet", "poet": "Mohammad Rafi Sauda"}
{"chunk": "samjhe the hum jo dost tujhe ai miyan ghalat\ntera nahin hai jurm hamara guman ghalat", "topic": "couplet", "poet": "Mohammad Rafi Sauda"}
{"chunk": "we suraten ilahi kis mulk bastiyan hain\nab dekhne ko jin ke aankhen tarastiyan hain", "topic": "couplet", "poet": "Mohammad Rafi Sauda"}
{"chunk": "gul phenke hai auron ki taraf balki samar bhi\nai KHana-bar-andaz-e-chaman kuchh to idhar bhi", "topic": "couplet", "poet": "Mohammad Rafi Sauda"}
{"chunk": "ye to nahin kahta hun ki sach-much karo insaf\njhuTi bhi tasalli ho to jita hi rahun main", "topic": "couplet", "poet": "Mohammad Rafi Sauda"}
{"chunk": "har sang mein sharar hai tere zuhur ka\nmusa nahin jo sair karun koh tur ka", "topic": "couplet", "poet": "Mohammad Rafi Sauda"}
{"chunk": "dil ke TukDon ko baghal-gir liye phirta hun\nkuchh ilaj is ka bhi ai shisha-giran hai ki nahin", "topic": "couplet", "poet": "Mohammad Rafi Sauda"}
{"chunk": "na jiya teri chashm ka mara\nna teri zulf ka bandha chhuTa", "topic": "couplet", "poet": "Mohammad Rafi Sauda"}
{"chunk": "kahiyo saba salam hamara bahaar se\nhum to chaman ko chhoD ke su-e-qafas chale", "topic": "couplet", "poet": "Mohammad Rafi Sauda"}
{"chunk": "ishq se to nahin hun main waqif\ndil ko shoala sa kuchh lipaTta hai", "topic": "couplet", "poet": "Mohammad Rafi Sauda"}
{"chunk": "gar ho sharab o KHalwat o mahbub-e-KHub-ru\nzahid qasam hai tujh ko jo tu ho to kya kare", "topic": "couplet", "poet": "Mohammad Rafi Sauda"}
{"chunk": "gar tujh mein hai wafa to jafakar kaun hai\ndil-dar tu hua to dil-azar kaun hai", "topic": "couplet", "poet": "Mohammad Rafi Sauda"}
{"chunk": "ammame ko utar ke paDhiyo namaz shaiKH\nsajde se warna sar ko uThaya na jaega", "topic": "couplet", "poet": "Mohammad Rafi Sauda"}
{"chunk": "'sauda' jahan mein aa ke koi kuchh na le gaya\njata hun ek main dil-e-pur-arzu liye", "topic": "couplet", "poet": "Mohammad Rafi Sauda"}
{"chunk": "'sauda' hue jab aashiq kya pas aabru ka\nsunta hai ai diwane jab dil diya to phir kya", "topic": "couplet", "poet": "Mohammad Rafi Sauda"}
{"chunk": "akela ho rah-e-duniya mein gir chahe bahut jina\nhui hai faiz-e-tanhai se umr-e-KHizr tulani", "topic": "couplet", "poet": "Mohammad Rafi Sauda"}
{"chunk": "dikhaunga tujhe zahid us aafat-e-din ko\nKHalal dimagh mein tere hai parsai ka", "topic": "couplet", "poet": "Mohammad Rafi Sauda"}
{"chunk": "kis munh se phir tu aap ko kahta hai ishq-baz\nai ru-siyah tujh se to ye bhi na ho saka", "topic": "couplet", "poet": "Mohammad Rafi Sauda"}
{"chunk": "badla tere sitam ka koi tujh se kya kare\napna hi tu farefta howe KHuda kare", "topic": "couplet", "poet": "Mohammad Rafi Sauda"}
{"chunk": "zahid sabhi hain neamat-e-haq jo hai akl-o-shurb\nlekin ajab maza hai sharab o kabab ka", "topic": "couplet", "poet": "Mohammad Rafi Sauda"}
{"chunk": "kya zid hai mere sath KHuda jaane wagarna\nkafi hai tasalli ko meri ek nazar bhi", "topic": "couplet", "poet": "Mohammad Rafi Sauda"}
{"chunk": "tanha tere matam mein nahin sham-e-siyah-posh\nrahta hai sada chaak gareban-e-sahar bhi", "topic": "couplet", "poet": "Mohammad Rafi Sauda"}
{"chunk": "gharaz kufr se kuchh na din se hai matlab\ntamasha-e-dair-o-haram dekhte hain", "topic": "couplet", "poet": "Mohammad Rafi Sauda"}
{"chunk": "dil mat Tapak nazar se ki paya na jaega\njun ashk phir zamin se uThaya na jaega", "topic": "couplet", "poet": "Mohammad Rafi Sauda"}
{"chunk": "yaro wo sharm se jo na bola to kya hua\naankhon mein sau tarah ki hikayat ho gai", "topic": "couplet", "poet": "Mohammad Rafi Sauda"}
{"chunk": "hai muddaton se KHana-e-zanjir be-sada\nmalum hi nahin ki diwane kidhar gae", "topic": "couplet", "poet": "Mohammad Rafi Sauda"}
{"chunk": "ye ranjish mein hum ko hai be-iKHtiyari\ntujhe teri kha kar qasam dekhte hain", "topic": "couplet", "poet": "Mohammad Rafi Sauda"}
{"chunk": "firaq-e-KHuld se gandum hai sina-chaak ab tak\nilahi ho na watan se koi gharib juda", "topic": "couplet", "poet": "Mohammad Rafi Sauda"}
{"chunk": "tum kan dhar suno na suno us ke harf ko\n'sauda' ko haigi apni hi guftar se gharaz", "topic": "couplet", "poet": "Mohammad Rafi Sauda"}
{"chunk": "abas tu ghar basata hai meri aankhon mein ai pyare\nkisi ne aaj tak dekha bhi hai pani pe ghar Thahra", "topic": "couplet", "poet": "Mohammad Rafi Sauda"}
{"chunk": "'sauda' teri fariyaad se aankhon mein kaTi raat\naai hai sahar hone ko tuk tu kahin mar bhi", "topic": "couplet", "poet": "Mohammad Rafi Sauda"}
{"chunk": "mat puchh ye ki raat kaTi kyunke tujh baghair\nis guftugu se faeda pyare guzar gai", "topic": "couplet", "poet": "Mohammad Rafi Sauda"}
{"chunk": "kya karunga le ke waiz hath se huron ke jam\nhun main saghar-kash kisi ke saghar-e-maKHmur ka", "topic": "couplet", "poet": "Mohammad Rafi Sauda"}
{"chunk": "baadshahat do jahan ki bhi jo howe mujh ko\ntere kuche ki gadai se na kho de mujh ko", "topic": "couplet", "poet": "Mohammad Rafi Sauda"}
{"chunk": "har aan aa mujhi ko satate ho naseho\nsamjha ke tum use bhi to yak-bar kuchh kaho", "topic": "couplet", "poet": "Mohammad Rafi Sauda"}
{"chunk": "be-sabaati zamane ki na-chaar\nkarni mujh ko bayan paDti hai", "topic": "couplet", "poet": "Mohammad Rafi Sauda"}
{"chunk": "'mushafi' hum to ye samjhe the ki hoga koi zaKHm\ntere dil mein to bahut kaam rafu ka nikla", "topic": "couplet", "poet": "Mushafi Ghulam Hamdani"}
{"chunk": "log kahte hain mohabbat mein asar hota hai\nkaun se shahr mein hota hai kidhar hota hai", "topic": "couplet", "poet": "Mushafi Ghulam Hamdani"}
{"chunk": "tere kuche har bahane mujhe din se raat karna\nkabhi is se baat karna kabhi us se baat karna", "topic": "couplet", "poet": "Mushafi Ghulam Hamdani"}
{"chunk": "baal apne baDhate hain kis waste diwane\nkya shahr-e-mohabbat mein hajjam nahin hota", "topic": "couplet", "poet": "Mushafi Ghulam Hamdani"}
{"chunk": "eid ab ke bhi gai yunhi kisi ne na kaha\nki tere yar ko hum tujh se mila dete hain", "topic": "couplet", "poet": "Mushafi Ghulam Hamdani"}
{"chunk": "wadon hi pe har roz meri jaan na Talo\nhai eid ka din ab to gale hum ko laga lo", "topic": "couplet", "poet": "Mushafi Ghulam Hamdani"}
{"chunk": "chheD mat har dam na aaina dikha\napni surat se KHafa baiThe hain hum", "topic": "couplet", "poet": "Mushafi Ghulam Hamdani"}
{"chunk": "ai 'mushafi' tu in se mohabbat na kijiyo\nzalim ghazab hi hoti hain ye dilli waliyan", "topic": "couplet", "poet": "Mushafi Ghulam Hamdani"}
{"chunk": "dekh kar hum ko na parde mein tu chhup jaya kar\nhum to apne hain miyan ghair se sharmaya kar", "topic": "couplet", "poet": "Mushafi Ghulam Hamdani"}
{"chunk": "jo mila us ne bewafai ki\nkuchh ajab rang hai zamane ka", "topic": "couplet", "poet": "Mushafi Ghulam Hamdani"}
{"chunk": "hairan hun is qadar ki shab-e-wasl bhi mujhe\ntu samne hai aur tera intizar hai", "topic": "couplet", "poet": "Mushafi Ghulam Hamdani"}
{"chunk": "eid tu aa ke mere ji ko jalawe afsos\njis ke aane ki KHushi ho wo na aawe afsos", "topic": "couplet", "poet": "Mushafi Ghulam Hamdani"}
{"chunk": "hai eid ka din aaj to lag jao gale se\njate ho kahan jaan meri aa ke muqabil", "topic": "couplet", "poet": "Mushafi Ghulam Hamdani"}
{"chunk": "abhi aaghaz-e-mohabbat hai kuchh is ka anjam\ntujh ko malum hai ai dida-e-nam kya hoga", "topic": "couplet", "poet": "Mushafi Ghulam Hamdani"}
{"chunk": "hasrat pe us musafir-e-be-kas ki roiye\njo thak gaya ho baiTh ke manzil ke samne", "topic": "couplet", "poet": "Mushafi Ghulam Hamdani"}
{"chunk": "aankhon ko phoD Dalun ya dil ko toD Dalun\nya ishq ki pakaD kar gardan maroD Dalun", "topic": "couplet", "poet": "Mushafi Ghulam Hamdani"}
{"chunk": "musa ne koh-e-tur pe dekha jo kuchh wahi\naata hai aarifon ko nazar sang-o-KHisht mein", "topic": "couplet", "poet": "Mushafi Ghulam Hamdani"}
{"chunk": "ab meri baat jo mane to na le ishq ka nam\ntu ne dukh ai dil-e-nakaam bahut sa paya", "topic": "couplet", "poet": "Mushafi Ghulam Hamdani"}
{"chunk": "dilli mein apna tha jo kuchh asbab rah gaya\nek dil ko le ke aae hain us sarzamin se hum", "topic": "couplet", "poet": "Mushafi Ghulam Hamdani"}
{"chunk": "kar ke zaKHmi tu mujhe saunp gaya ghairon ko\nkaun rakkhega mere zaKHm pe marham tujh bin", "topic": "couplet", "poet": "Mushafi Ghulam Hamdani"}
{"chunk": "mausam-e-holi hai din aae hain rang aur rag ke\nhum se tum kuchh mangne aao bahane phag ke", "topic": "couplet", "poet": "Mushafi Ghulam Hamdani"}
{"chunk": "aasan nahin dariya-e-mohabbat se guzarna\nyan nuh ki kashti ko bhi tufan ka Dar hai", "topic": "couplet", "poet": "Mushafi Ghulam Hamdani"}
{"chunk": "aastin us ne jo kuhni tak chaDhai waqt-e-subh\naa rahi sare badan ki be-hijabi hath mein", "topic": "couplet", "poet": "Mushafi Ghulam Hamdani"}
{"chunk": "ab KHuda maghfirat kare us ki\n'mir' marhum tha ajab koi", "topic": "couplet", "poet": "Mushafi Ghulam Hamdani"}
{"chunk": "ek dard-e-mohabbat hai ki jata nahin warna\njis dard ki DhunDe koi duniya mein dawa hai", "topic": "couplet", "poet": "Mushafi Ghulam Hamdani"}
{"chunk": "allah-re tere silsila-e-zulf ki kashish\njata hai ji udhar hi khincha kaenat ka", "topic": "couplet", "poet": "Mushafi Ghulam Hamdani"}
{"chunk": "lakh hum sher kahen lakh ibarat likkhen\nbaat wo hai jo tere dil mein jagah pati hai", "topic": "couplet", "poet": "Mushafi Ghulam Hamdani"}
{"chunk": "kisi ke hath to lagta nahin hai ek ayyar\nkahan talak tere pichhe koi KHarab phire", "topic": "couplet", "poet": "Mushafi Ghulam Hamdani"}
{"chunk": "chaman ko aag lagawe hai baghban har roz\nnaya banaun hun main apna aashiyan har roz", "topic": "couplet", "poet": "Mushafi Ghulam Hamdani"}
{"chunk": "go ki tu 'mir' se hua behtar\n'mushafi' phir bhi 'mir' 'mir' hi hai", "topic": "couplet", "poet": "Mushafi Ghulam Hamdani"}
{"chunk": "charagh-e-husn-e-yusuf jab ho raushan\nrahe phir kis tarah zindan andhera", "topic": "couplet", "poet": "Mushafi Ghulam Hamdani"}
{"chunk": "maze mein ab talak baiTha main apne honTh chaTun hun\nliya tha KHwab mein bosa jo yak shab seb-e-ghabghab ka", "topic": "couplet", "poet": "Mushafi Ghulam Hamdani"}
{"chunk": "chahunga main tum ko jo mujhe chahoge tum bhi\nhoti hai mohabbat to mohabbat se ziyaada", "topic": "couplet", "poet": "Mushafi Ghulam Hamdani"}
{"chunk": "ghabghab se bacha dil to zanaKHdan mein Duba\ngirdab mein kashti gai tufan se nikal kar", "topic": "couplet", "poet": "Mushafi Ghulam Hamdani"}
{"chunk": "'mushafi' kyunke chhupe un se mera dard-e-nihan\nyar to baat ke andaz se pa jate hain", "topic": "couplet", "poet": "Mushafi Ghulam Hamdani"}
{"chunk": "dilli hui hai viran sune khanDar paDe hain\nviran hain mohalle sunsan ghar paDe hain", "topic": "couplet", "poet": "Mushafi Ghulam Hamdani"}
{"chunk": "main jin ko baat karna ai 'mushafi' sikhaya\nhar baat mein wo meri ab baat kaTte hain", "topic": "couplet", "poet": "Mushafi Ghulam Hamdani"}
{"chunk": "awwal to thoDi thoDi chahat thi darmiyan mein\nphir baat kahte luknat aane lagi zaban mein", "topic": "couplet", "poet": "Mushafi Ghulam Hamdani"}
{"chunk": "sadgi dekh ki bose ki tama rakhta hun\njin labon se ki mayassar nahin dushnam mujhe", "topic": "couplet", "poet": "Mushafi Ghulam Hamdani"}
{"chunk": "main ajab ye rasm dekhi mujhe roz-e-id-e-qurban\nwahi zabh bhi kare aur wahi le sawab ulTa", "topic": "couplet", "poet": "Mushafi Ghulam Hamdani"}
{"chunk": "qatil teri gali bhi badaun se kam nahin\njis ke qadam qadam pe mazar-e-shahid hai", "topic": "couplet", "poet": "Mushafi Ghulam Hamdani"}
{"chunk": "hosh uD jaenge ai zulf-e-pareshan tere\ngar main ahwal likha apni pareshani ka", "topic": "couplet", "poet": "Mushafi Ghulam Hamdani"}
{"chunk": "ek din to lipaT jae tasawwur hi se tere\nye bhi dil-e-namard ko jurat nahin milti", "topic": "couplet", "poet": "Mushafi Ghulam Hamdani"}
{"chunk": "shoKHi-e-husn ke nazzare ki taqat hai kahan\ntifl-e-nadan hun main bijli se dahal jata hun", "topic": "couplet", "poet": "Mushafi Ghulam Hamdani"}
{"chunk": "kahun to kis se kahun apna dard-e-dil main gharib\nna aashna na musahib na ham-nashin koi", "topic": "couplet", "poet": "Mushafi Ghulam Hamdani"}
{"chunk": "aasman ko nishana karte hain\ntir rakhte hain jab kaman mein hum", "topic": "couplet", "poet": "Mushafi Ghulam Hamdani"}
{"chunk": "jamuna mein kal naha kar jab us ne baal bandhe\nhum ne bhi apne dil mein kya kya KHayal bandhe", "topic": "couplet", "poet": "Mushafi Ghulam Hamdani"}
{"chunk": "mulhid hun agar main to bhala is se tumhein kya\nmunh se ye suKHan gabr o musalman na nikalo", "topic": "couplet", "poet": "Mushafi Ghulam Hamdani"}
{"chunk": "kahiye jo jhuT to hum hote hain kah ke ruswa\nsach kahiye to zamana yaro nahin hai sach ka", "topic": "couplet", "poet": "Mushafi Ghulam Hamdani"}
{"chunk": "ai kash koi shama ke le ja ke mujhe pas\nye baat kahe us se ki parwana hai ye bhi", "topic": "couplet", "poet": "Mushafi Ghulam Hamdani"}
{"chunk": "shaKH-e-gul jhum ke gulzar mein sidhi jo hui\nphir gaya aankh mein naqsha teri angDai ka", "topic": "couplet", "poet": "Agha Hajju Sharaf"}
{"chunk": "ishq ho jaega meri dastan-e-ishq se\nraat bhar jaga karoge is kahani ke liye", "topic": "couplet", "poet": "Agha Hajju Sharaf"}
{"chunk": "likkha hai jo taqdir mein hoga wahi ai dil\nsharminda na karna mujhe tu dast-e-dua ka", "topic": "couplet", "poet": "Agha Hajju Sharaf"}
{"chunk": "be-wafa tum ba-wafa main dekhiye hota hai kya\nghaiz mein aane ko tum ho mujh ko pyar aane ko hai", "topic": "couplet", "poet": "Agha Hajju Sharaf"}
{"chunk": "kabhi jo yar ko dekha to KHwab mein dekha\nmeri murad bhi aai to mustaar aai", "topic": "couplet", "poet": "Agha Hajju Sharaf"}
{"chunk": "mujid jo nur ka hai wo mera charagh hai\nparwana hun main anjuman-e-kaenat ka", "topic": "couplet", "poet": "Agha Hajju Sharaf"}
{"chunk": "kaha jo main ne mere dil ki ek taswir khinchwa do\nmanga kar rakh diya ek shisha chaknachur pahlu mein", "topic": "couplet", "poet": "Agha Hajju Sharaf"}
{"chunk": "dekhne bhi jo wo jate hain kisi ghayal ko\nek namak-dan mein namak pis ke bhar lete hain", "topic": "couplet", "poet": "Agha Hajju Sharaf"}
{"chunk": "ragDi hain eDiyan to hui hai ye mustajab\nkis aajizi se ki hai dua kuchh na puchhiye", "topic": "couplet", "poet": "Agha Hajju Sharaf"}
{"chunk": "qarib-e-marg hun lillah aaina rakh do\ngale se mere lipaT jao phir nikhar lena", "topic": "couplet", "poet": "Agha Hajju Sharaf"}
{"chunk": "duniya jo na main chand nafas ke liye leta\njannat ka ilaqa meri jagir mein aata", "topic": "couplet", "poet": "Agha Hajju Sharaf"}
{"chunk": "kya KHuda hain jo bulaen to wo aa hi na saken\nhum ye kahte hain ki aa jaen to ja hi na saken", "topic": "couplet", "poet": "Agha Hajju Sharaf"}
{"chunk": "nahin karte wo baaten aalam-e-ruya mein bhi hum se\nKHushi ke KHwab bhi dekhen to be-tabir hote hain", "topic": "couplet", "poet": "Agha Hajju Sharaf"}
{"chunk": "dukha dete ho tum dil ko to baDh jata hai dil mera\nKHushi hota hun aisa main ki hans deta hun riqqat mein", "topic": "couplet", "poet": "Agha Hajju Sharaf"}
{"chunk": "ishq-bazon ki kahin duniya mein shunwai nahin\nin gharibon ki qayamat mein samaat ho to ho", "topic": "couplet", "poet": "Agha Hajju Sharaf"}
{"chunk": "aamad aamad hai tere shahr mein kis wahshi ki\nband rahne ki jo takid hai bazaron ko", "topic": "couplet", "poet": "Agha Hajju Sharaf"}
{"chunk": "jashn tha aish-o-tarab ki intiha thi main na tha\nyar ke pahlu mein KHali meri ja thi main na tha", "topic": "couplet", "poet": "Agha Hajju Sharaf"}
{"chunk": "tu nahin milti to hum bhi tujh ko milne ke nahin\ntafraqa aapas mein ai umr-e-rawan achchha nahin", "topic": "couplet", "poet": "Agha Hajju Sharaf"}
{"chunk": "dil mein aamad aamad us parda-nashin ki jab suni\ndam ko jaldi jaldi main ne jism se bahar kiya", "topic": "couplet", "poet": "Agha Hajju Sharaf"}
{"chunk": "kya bujhaega mere dil ki lagi wo shola-ru\ndauDta hai jo laga ke aag pani ke liye", "topic": "couplet", "poet": "Agha Hajju Sharaf"}
{"chunk": "KHalwat-sara-e-yar mein pahunchega kya koi\nwo band-o-bast hai ki hawa ka guzar nahin", "topic": "couplet", "poet": "Agha Hajju Sharaf"}
{"chunk": "ghiste ghiste panw mein zanjir aadhi rah gai\naadhi chhuTne ki hui tadbir aadhi rah gai", "topic": "couplet", "poet": "Agha Hajju Sharaf"}
{"chunk": "do waqt nikalne lagi laila ki sawari\ndilchasp hua qais ke rahne se ban aisa", "topic": "couplet", "poet": "Agha Hajju Sharaf"}
{"chunk": "tez kab tak hogi kab tak baDh rakkhi jaegi\nab to ai qatil teri shamshir aadhi rah gai", "topic": "couplet", "poet": "Agha Hajju Sharaf"}
{"chunk": "hamesha shefta rakhte hain apne husn-e-qudrat ka\nKHud us ki ruh ho jate hain jis ka tan banate hain", "topic": "couplet", "poet": "Agha Hajju Sharaf"}
{"chunk": "ye sach hai rang badalta tha wo har ek lamha\nmagar wahi to bahut kaamyab chehra tha", "topic": "couplet", "poet": "Ambar Bahraichi"}
{"chunk": "har ek nadi se kaDi pyas le ke wo guzra\nye aur baat ki wo KHud bhi ek dariya tha", "topic": "couplet", "poet": "Ambar Bahraichi"}
{"chunk": "aam ke peDon ke sare phal sunahre ho gae\nis baras bhi rasta kyun ro raha tha dekhte", "topic": "couplet", "poet": "Ambar Bahraichi"}
{"chunk": "mera karb meri tanhai ki zinat\nmain chehron ke jangal ka sannaTa hun", "topic": "couplet", "poet": "Ambar Bahraichi"}
{"chunk": "bahar sare maidan jit chuka tha wo\nghar lauTa to pal bhar mein hi TuTa tha", "topic": "couplet", "poet": "Ambar Bahraichi"}
{"chunk": "soup ke dane kabutar chug raha tha aur wo\nsehn ko mahka rahi thi sunnaten paDhte hue", "topic": "couplet", "poet": "Ambar Bahraichi"}
{"chunk": "jaane kya soch ke phir in ko rihai de di\nhum ne ab ke bhi parindon ko tah-e-dam kiya", "topic": "couplet", "poet": "Ambar Bahraichi"}
{"chunk": "har phul pe us shaKHs ko patthar the chalane\nashkon se har ek barg ko bharna tha hamein bhi", "topic": "couplet", "poet": "Ambar Bahraichi"}
{"chunk": "jaan dene ka hunar har shaKHs ko aata nahin\nsohni ke hath mein kachcha ghaDa tha dekhte", "topic": "couplet", "poet": "Ambar Bahraichi"}
{"chunk": "ek sannaTa bichha hai is jahan mein har taraf\naasman-dar-asman-dar-asman kyun rat-jage hain", "topic": "couplet", "poet": "Ambar Bahraichi"}
{"chunk": "chehron pe zar-posh andhere phaile hain\nab jine ke Dhang baDe hi mahnge hain", "topic": "couplet", "poet": "Ambar Bahraichi"}
{"chunk": "jaane kya barsa tha raat charaghon se\nbhor samay suraj bhi pani pani hai", "topic": "couplet", "poet": "Ambar Bahraichi"}
{"chunk": "us ne har zarre ko tilism-abaad kiya\nhath hamare lagi faqat hairani hai", "topic": "couplet", "poet": "Ambar Bahraichi"}
{"chunk": "ek sahir kabhi guzra tha idhar se 'ambar'\nja-e-hairat ki sabhi us ke asar mein hain abhi", "topic": "couplet", "poet": "Ambar Bahraichi"}
{"chunk": "ek shaffaf tabiat wala sahrai\nshahr mein rah kar kis darja chaalak hua", "topic": "couplet", "poet": "Ambar Bahraichi"}
{"chunk": "roz hum jalti hui ret pe chalte hi na the\nhum ne sae mein khajuron ke bhi aaram kiya", "topic": "couplet", "poet": "Ambar Bahraichi"}
{"chunk": "hum pi bhi gae aur salamat bhi hain 'ambar'\npani ki har ek bund mein hire ki kani thi", "topic": "couplet", "poet": "Ambar Bahraichi"}
{"chunk": "gae the hum bhi bahr ki tahon mein jhumte hue\nhar ek sip ke labon mein sirf regzar tha", "topic": "couplet", "poet": "Ambar Bahraichi"}
{"chunk": "tum ko aata hai pyar par ghussa\nmujh ko ghusse pe pyar aata hai", "topic": "couplet", "poet": "Ameer Minai"}
{"chunk": "kashtiyan sab ki kinare pe pahunch jati hain\nnaKHuda jin ka nahin un ka KHuda hota hai", "topic": "couplet", "poet": "Ameer Minai"}
{"chunk": "hue namwar be-nishan kaise kaise\nzamin kha gai aasman kaise kaise", "topic": "couplet", "poet": "Ameer Minai"}
{"chunk": "gahe gahe ki mulaqat hi achchhi hai 'amir'\nqadr kho deta hai har roz ka aana jaana", "topic": "couplet", "poet": "Ameer Minai"}
{"chunk": "KHanjar chale kisi pe taDapte hain hum 'amir'\nsare jahan ka dard hamare jigar mein hai", "topic": "couplet", "poet": "Ameer Minai"}
{"chunk": "kaun si ja hai jahan jalwa-e-mashuq nahin\nshauq-e-didar agar hai to nazar paida kar", "topic": "couplet", "poet": "Ameer Minai"}
{"chunk": "wasl ka din aur itna muKHtasar\ndin gine jate the is din ke liye", "topic": "couplet", "poet": "Ameer Minai"}
{"chunk": "ulfat mein barabar hai wafa ho ki jafa ho\nhar baat mein lazzat hai agar dil mein maza ho", "topic": "couplet", "poet": "Ameer Minai"}
{"chunk": "aafat to hai wo naz bhi andaz bhi lekin\nmarta hun main jis par wo ada aur hi kuchh hai", "topic": "couplet", "poet": "Ameer Minai"}
{"chunk": "tir khane ki hawas hai to jigar paida kar\nsarfaroshi ki tamanna hai to sar paida kar", "topic": "couplet", "poet": "Ameer Minai"}
{"chunk": "hans ke farmate hain wo dekh ke haalat meri\nkyun tum aasan samajhte the mohabbat meri", "topic": "couplet", "poet": "Ameer Minai"}
{"chunk": "mang lun tujh se tujhi ko ki sabhi kuchh mil jae\nsau sawalon se yahi ek sawal achchha hai", "topic": "couplet", "poet": "Ameer Minai"}
{"chunk": "aankhen dikhlate ho joban to dikhao sahab\nwo alag bandh ke rakkha hai jo mal achchha hai", "topic": "couplet", "poet": "Ameer Minai"}
{"chunk": "shab-e-furqat ka jaga hun farishto ab to sone do\nkabhi fursat mein kar lena hisab aahista aahista", "topic": "couplet", "poet": "Ameer Minai"}
{"chunk": "kisi rais ki mahfil ka zikr hi kya hai\nKHuda ke ghar bhi na jaenge bin bulae hue", "topic": "couplet", "poet": "Ameer Minai"}
{"chunk": "aahon se soz-e-ishq miTaya na jaega\nphunkon se ye charagh bujhaya na jaega", "topic": "couplet", "poet": "Ameer Minai"}
{"chunk": "abhi aae abhi jate ho jaldi kya hai dam le lo\nna chheDunga main jaisi chahe tum mujh se qasam le lo", "topic": "couplet", "poet": "Ameer Minai"}
{"chunk": "qarib hai yar roz-e-mahshar chhupega kushton ka qatl kyunkar\njo chup rahegi zaban-e-KHanjar lahu pukarega aastin ka", "topic": "couplet", "poet": "Ameer Minai"}
{"chunk": "firaq-e-yar ne bechain mujh ko raat bhar rakkha\nkabhi takiya idhar rakkha kabhi takiya udhar rakkha", "topic": "couplet", "poet": "Ameer Minai"}
{"chunk": "jawan hone lage jab wo to hum se kar liya parda\nhaya yak-laKHt aai aur shabab aahista aahista", "topic": "couplet", "poet": "Ameer Minai"}
{"chunk": "jo chahiye so mangiye allah se 'amir'\nus dar pe aabru nahin jati sawal se", "topic": "couplet", "poet": "Ameer Minai"}
{"chunk": "'amir' ab hichkiyan aane lagi hain\nkahin main yaad farmaya gaya hun", "topic": "couplet", "poet": "Ameer Minai"}
{"chunk": "kaun uThaega tumhaari ye jafa mere baad\nyaad aaegi bahut meri wafa mere baad", "topic": "couplet", "poet": "Ameer Minai"}
{"chunk": "wo phul sar chaDha jo chaman se nikal gaya\nizzat use mili jo watan se nikal gaya", "topic": "couplet", "poet": "Ameer Minai"}
{"chunk": "haTao aaina ummid-war hum bhi hain\ntumhaare dekhne walon mein yar hum bhi hain", "topic": "couplet", "poet": "Ameer Minai"}
{"chunk": "allah-re sadgi nahin itni unhen KHabar\nmayyat pe aa ke puchhte hain in ko kya hua", "topic": "couplet", "poet": "Ameer Minai"}
{"chunk": "mushkil bahut paDegi barabar ki choT hai\naaina dekhiyega zara dekh-bhaal ke", "topic": "couplet", "poet": "Ameer Minai"}
{"chunk": "mani hain main ne saikaDon baaten tamam umr\naaj aap ek baat meri man jaiye", "topic": "couplet", "poet": "Ameer Minai"}
{"chunk": "wo dushmani se dekhte hain dekhte to hain\nmain shad hun ki hun to kisi ki nigah mein", "topic": "couplet", "poet": "Ameer Minai"}
{"chunk": "kabab-e-siKH hain hum karwaTen har-su badalte hain\njal uThta hai jo ye pahlu to wo pahlu badalte hain", "topic": "couplet", "poet": "Ameer Minai"}
{"chunk": "shaer ko mast karti hai tarif-e-sher 'amir'\nsau botalon ka nashsha hai is wah wah mein", "topic": "couplet", "poet": "Ameer Minai"}
{"chunk": "sarakti jae hai ruKH se naqab aahista aahista\nnikalta aa raha hai aaftab aahista aahista", "topic": "couplet", "poet": "Ameer Minai"}
{"chunk": "tir par tir lagao tumhein Dar kis ka hai\nsina kis ka hai meri jaan jigar kis ka hai", "topic": "couplet", "poet": "Ameer Minai"}
{"chunk": "phir baiThe baiThe wada-e-wasl us ne kar liya\nphir uTh khaDa hua wahi rog intizar ka", "topic": "couplet", "poet": "Ameer Minai"}
{"chunk": "zabt dekho udhar nigah na ki\nmar gae marte marte aah na ki", "topic": "couplet", "poet": "Ameer Minai"}
{"chunk": "sari duniya ke hain wo mere siwa\nmain ne duniya chhoD di jin ke liye", "topic": "couplet", "poet": "Ameer Minai"}
{"chunk": "KHuda ne nek surat di to sikho nek baaten bhi\nbure hote ho achchhe ho ke ye kya bad-zabani hai", "topic": "couplet", "poet": "Ameer Minai"}
{"chunk": "allah-re us gul ki kalai ki nazakat\nbal kha gai jab bojh paDa rang-e-hina ka", "topic": "couplet", "poet": "Ameer Minai"}
{"chunk": "mera KHat us ne paDha paDh ke nama-bar se kaha\nyahi jawab hai is ka koi jawab nahin", "topic": "couplet", "poet": "Ameer Minai"}
{"chunk": "bosa liya jo us lab-e-shirin ka mar gae\ndi jaan hum ne chashma-e-ab-e-hayat par", "topic": "couplet", "poet": "Ameer Minai"}
{"chunk": "aaya na ek bar ayaadat ko tu masih\nsau bar main fareb se bimar ho chuka", "topic": "couplet", "poet": "Ameer Minai"}
{"chunk": "baad marne ke bhi chhoDi na rifaqat meri\nmeri turbat se lagi baiThi hai hasrat meri", "topic": "couplet", "poet": "Ameer Minai"}
{"chunk": "tul-e-shab-e-firaq ka qissa na puchhiye\nmahshar talak kahun main agar muKHtasar kahun", "topic": "couplet", "poet": "Ameer Minai"}
{"chunk": "pahlu mein mere dil ko na ai dard kar talash\nmuddat hui gharib watan se nikal gaya", "topic": "couplet", "poet": "Ameer Minai"}
{"chunk": "us ki hasrat hai jise dil se miTa bhi na sakun\nDhunDne us ko chala hun jise pa bhi na sakun", "topic": "couplet", "poet": "Ameer Minai"}
{"chunk": "ye bhi ek baat hai adawat ki\nroza rakkha jo hum ne dawat ki", "topic": "couplet", "poet": "Ameer Minai"}
{"chunk": "nawak-e-naz se mushkil hai bachana dil ka\ndard uTh uTh ke batata hai Thikana dil ka", "topic": "couplet", "poet": "Ameer Minai"}
{"chunk": "lutf aane laga jafaon mein\nwo kahin mehrban na ho jae", "topic": "couplet", "poet": "Ameer Minai"}
{"chunk": "samajhta hun sabab kafir tere aansu nikalne ka\ndhuan lagta hai aankhon mein kisi ke dil ke jalne ka", "topic": "couplet", "poet": "Ameer Minai"}
{"chunk": "baqi na dil mein koi bhi ya rab hawas rahe\nchaudah baras ke sin mein wo lakhon baras rahe", "topic": "couplet", "poet": "Ameer Minai"}
{"chunk": "kuchh tumhaari nigah kafir thi\nkuchh mujhe bhi KHarab hona tha", "topic": "couplet", "poet": "Asrarul Haq Majaz"}
{"chunk": "tere mathe pe ye aanchal bahut hi KHub hai lekin\ntu is aanchal se ek parcham bana leti to achchha tha", "topic": "couplet", "poet": "Asrarul Haq Majaz"}
{"chunk": "mujh ko ye aarzu wo uThaen naqab KHud\nun ko ye intizar taqaza kare koi", "topic": "couplet", "poet": "Asrarul Haq Majaz"}
{"chunk": "ishq ka zauq-e-nazara muft mein badnam hai\nhusn KHud be-tab hai jalwa dikhane ke liye", "topic": "couplet", "poet": "Asrarul Haq Majaz"}
{"chunk": "dafn kar sakta hun sine mein tumhaare raaz ko\naur tum chaho to afsana bana sakta hun main", "topic": "couplet", "poet": "Asrarul Haq Majaz"}
{"chunk": "ye mere ishq ki majburiyan maaz-allah\ntumhaara raaz tumhin se chhupa raha hun main", "topic": "couplet", "poet": "Asrarul Haq Majaz"}
{"chunk": "bahut mushkil hai duniya ka sanwarna\nteri zulfon ka pech-o-KHam nahin hai", "topic": "couplet", "poet": "Asrarul Haq Majaz"}
{"chunk": "roen na abhi ahl-e-nazar haal pe mere\nhona hai abhi mujh ko KHarab aur ziyaada", "topic": "couplet", "poet": "Asrarul Haq Majaz"}
{"chunk": "kya kya hua hai hum se junun mein na puchhiye\nuljhe kabhi zamin se kabhi aasman se hum", "topic": "couplet", "poet": "Asrarul Haq Majaz"}
{"chunk": "bataun kya tujhe ai ham-nashin kis se mohabbat hai\nmain jis duniya mein rahta hun wo is duniya ki aurat hai", "topic": "couplet", "poet": "Asrarul Haq Majaz"}
{"chunk": "husn ko sharmsar karna hi\nishq ka intiqam hota hai", "topic": "couplet", "poet": "Asrarul Haq Majaz"}
{"chunk": "is mahfil-e-kaif-o-masti mein is anjuman-e-irfani mein\nsab jam-ba-kaf baiThe hi rahe hum pi bhi gae chhalka bhi gae", "topic": "couplet", "poet": "Asrarul Haq Majaz"}
{"chunk": "ye aana koi aana hai ki bas rasman chale aae\nye milna KHak milna hai ki dil se dil nahin milta", "topic": "couplet", "poet": "Asrarul Haq Majaz"}
{"chunk": "aankh se aankh jab nahin milti\ndil se dil ham-kalam hota hai", "topic": "couplet", "poet": "Asrarul Haq Majaz"}
{"chunk": "hindu chala gaya na musalman chala gaya\ninsan ki justuju mein ek insan chala gaya", "topic": "couplet", "poet": "Asrarul Haq Majaz"}
{"chunk": "phir meri aankh ho gai namnak\nphir kisi ne mizaj puchha hai", "topic": "couplet", "poet": "Asrarul Haq Majaz"}
{"chunk": "meri barbaadiyon ka ham-nashino\ntumhein kya KHud mujhe bhi gham nahin hai", "topic": "couplet", "poet": "Asrarul Haq Majaz"}
{"chunk": "rudad-e-gham-e-ulfat un se hum kya kahte kyunkar kahte\nek harf na nikla honTon se aur aankh mein aansu aa bhi gae", "topic": "couplet", "poet": "Asrarul Haq Majaz"}
{"chunk": "tumhin to ho jise kahti hai naKHuda duniya\nbacha sako to bacha lo ki Dubta hun main", "topic": "couplet", "poet": "Asrarul Haq Majaz"}
{"chunk": "hae wo waqt ki jab be-piye mad-hoshi thi\nhae ye waqt ki ab pi ke bhi maKHmur nahin", "topic": "couplet", "poet": "Asrarul Haq Majaz"}
{"chunk": "aap ki maKHmur aankhon ki qasam\nmeri mai-KHwari abhi tak raaz hai", "topic": "couplet", "poet": "Asrarul Haq Majaz"}
{"chunk": "ya to kisi ko jurat-e-didar hi na ho\nya phir meri nigah se dekha kare koi", "topic": "couplet", "poet": "Asrarul Haq Majaz"}
{"chunk": "chhup gae wo saz-e-hasti chheD kar\nab to bas aawaz hi aawaz hai", "topic": "couplet", "poet": "Asrarul Haq Majaz"}
{"chunk": "sab ka to mudawa kar Dala apna hi mudawa kar na sake\nsab ke to gareban si Dale apna hi gareban bhul gae", "topic": "couplet", "poet": "Asrarul Haq Majaz"}
{"chunk": "hum arz-e-wafa bhi kar na sake kuchh kah na sake kuchh sun na sake\nyan hum ne zaban hi kholi thi wan aankh jhuki sharma bhi gae", "topic": "couplet", "poet": "Asrarul Haq Majaz"}
{"chunk": "phir kisi ke samne chashm-e-tamanna jhuk gai\nshauq ki shoKHi mein rang-e-ehtaram aa hi gaya", "topic": "couplet", "poet": "Asrarul Haq Majaz"}
{"chunk": "Dubo di thi jahan tufan ne kashti\nwahan sab the KHuda kya na-KHuda kya", "topic": "couplet", "poet": "Asrarul Haq Majaz"}
{"chunk": "ai shauq-e-nazara kya kahiye nazron mein koi surat hi nahin\nai zauq-e-tasawwur kya kije hum surat-e-jaanan bhul gae", "topic": "couplet", "poet": "Asrarul Haq Majaz"}
{"chunk": "kamal-e-ishq hai diwana ho gaya hun main\nye kis ke hath se daman chhuDa raha hun main", "topic": "couplet", "poet": "Asrarul Haq Majaz"}
{"chunk": "KHub pahchan lo asrar hun main\njins-e-ulfat ka talabgar hun main", "topic": "couplet", "poet": "Asrarul Haq Majaz"}
{"chunk": "kyun jawani ki mujhe yaad aai\nmain ne ek KHwab sa dekha kya tha", "topic": "couplet", "poet": "Asrarul Haq Majaz"}
{"chunk": "waqt ki sai-e-musalsal kargar hoti gai\nzindagi lahza-ba-lahza muKHtasar hoti gai", "topic": "couplet", "poet": "Asrarul Haq Majaz"}
{"chunk": "izn-e-KHiram lete hue aasman se hum\nhaT kar chale hain rahguzar-e-karwan se hum", "topic": "couplet", "poet": "Asrarul Haq Majaz"}
{"chunk": "kab kiya tha is dil par husn ne karam itna\nmehrban aur is darja kab tha aasman apna", "topic": "couplet", "poet": "Asrarul Haq Majaz"}
{"chunk": "tum ne to hukm-e-tark-e-tamanna suna diya\nkis dil se aah tark-e-tamanna kare koi", "topic": "couplet", "poet": "Asrarul Haq Majaz"}
{"chunk": "aawara o majnun hi pe mauquf nahin kuchh\nmilne hain abhi mujh ko KHitab aur ziyaada", "topic": "couplet", "poet": "Asrarul Haq Majaz"}
{"chunk": "taskin-e-dil-e-mahzun na hui wo sai-e-karam farma bhi gae\nis sai-e-karam ko kya kahiye bahla bhi gae taDpa bhi gae", "topic": "couplet", "poet": "Asrarul Haq Majaz"}
{"chunk": "hijr mein kaif-e-iztirab na puchh\nKHun-e-dil bhi sharab hona tha", "topic": "couplet", "poet": "Asrarul Haq Majaz"}
{"chunk": "jalwa-e-tur KHwab-e-musa hai\nkis ne dekha hai kis ko dekha hai", "topic": "couplet", "poet": "Asrarul Haq Majaz"}
{"chunk": "us pe qurban ki jis ne teri aawaz suni\nsadqe us aankh ke jis ne tera jalwa dekha", "topic": "couplet", "poet": "Auj lakhnavi"}
{"chunk": "chal su-e-gor-e-gariban ai haris-e-mal-o-zar\ndekh kitni aarzuen nazr-e-madfan ho gain", "topic": "couplet", "poet": "Auj lakhnavi"}
{"chunk": "ai sanam jis ne tujhe chand si surat di hai\nusi allah ne mujh ko bhi mohabbat di hai", "topic": "couplet", "poet": "Haidar Ali Aatish"}
{"chunk": "jo aala-zarf hote hain hamesha jhuk ke milte hain\nsurahi sar-nigun ho kar bhara karti hai paimana", "topic": "couplet", "poet": "Haidar Ali Aatish"}
{"chunk": "na gor-e-sikandar na hai qabr-e-dara\nmiTe namiyon ke nishan kaise kaise", "topic": "couplet", "poet": "Haidar Ali Aatish"}
{"chunk": "baDa shor sunte the pahlu mein dil ka\njo chira to ek qatra-e-KHun na nikla", "topic": "couplet", "poet": "Haidar Ali Aatish"}
{"chunk": "but-KHana toD Daliye masjid ko Dhaiye\ndil ko na toDiye ye KHuda ka maqam hai", "topic": "couplet", "poet": "Haidar Ali Aatish"}
{"chunk": "ajab teri hai ai mahbub surat\nnazar se gir gae sab KHubsurat", "topic": "couplet", "poet": "Haidar Ali Aatish"}
{"chunk": "kuchh nazar aata nahin us ke tasawwur ke siwa\nhasrat-e-didar ne aankhon ko andha kar diya", "topic": "couplet", "poet": "Haidar Ali Aatish"}
{"chunk": "sun to sahi jahan mein hai tera fasana kya\nkahti hai tujh ko KHalq-e-KHuda ghaebana kya", "topic": "couplet", "poet": "Haidar Ali Aatish"}
{"chunk": "na pak hoga kabhi husn o ishq ka jhagDa\nwo qissa hai ye ki jis ka koi gawah nahin", "topic": "couplet", "poet": "Haidar Ali Aatish"}
{"chunk": "har shab shab-e-baraat hai har roz roz-e-id\nsota hun hath gardan-e-mina mein Dal ke", "topic": "couplet", "poet": "Haidar Ali Aatish"}
{"chunk": "safar hai shart musafir-nawaz bahutere\nhazar-ha shajar-e-saya-dar rah mein hai", "topic": "couplet", "poet": "Haidar Ali Aatish"}
{"chunk": "fasl-e-bahaar aai piyo sufiyo sharab\nbas ho chuki namaz musalla uThaiye", "topic": "couplet", "poet": "Haidar Ali Aatish"}
{"chunk": "yar ko main ne mujhe yar ne sone na diya\nraat bhar tala-e-bedar ne sone na diya", "topic": "couplet", "poet": "Haidar Ali Aatish"}
{"chunk": "doston se is qadar sadme uThae jaan par\ndil se dushman ki adawat ka gila jata raha", "topic": "couplet", "poet": "Haidar Ali Aatish"}
{"chunk": "ye aarzu thi tujhe gul ke ru-ba-ru karte\nhum aur bulbul-e-betab guftugu karte", "topic": "couplet", "poet": "Haidar Ali Aatish"}
{"chunk": "jo dekhte teri zanjir-e-zulf ka aalam\nasir hone ki aazad aarzu karte", "topic": "couplet", "poet": "Haidar Ali Aatish"}
{"chunk": "lage munh bhi chiDhane dete dete galiyan sahab\nzaban bigDi to bigDi thi KHabar lije dahan bigDa", "topic": "couplet", "poet": "Haidar Ali Aatish"}
{"chunk": "aap ki nazuk kamar par bojh paDta hai bahut\nbaDh chale hain had se gesu kuchh inhen kam kijiye", "topic": "couplet", "poet": "Haidar Ali Aatish"}
{"chunk": "uTh gai hain samne se kaisi kaisi suraten\nroiye kis ke liye kis kis ka matam kijiye", "topic": "couplet", "poet": "Haidar Ali Aatish"}
{"chunk": "bandish-e-alfaz jaDne se nagon ke kam nahin\nshairi bhi kaam hai 'atish' murassa-saz ka", "topic": "couplet", "poet": "Haidar Ali Aatish"}
{"chunk": "aae bhi log baiThe bhi uTh bhi khaDe hue\nmain ja hi DhunDta teri mahfil mein rah gaya", "topic": "couplet", "poet": "Haidar Ali Aatish"}
{"chunk": "na puchh haal mera chob-e-KHushk-e-sahra hun\nlaga ke aag mujhe karwan rawana hua", "topic": "couplet", "poet": "Haidar Ali Aatish"}
{"chunk": "mehndi lagane ka jo KHayal aaya aap ko\nsukhe hue daraKHt hina ke hare hue", "topic": "couplet", "poet": "Haidar Ali Aatish"}
{"chunk": "payam-bar na mayassar hua to KHub hua\nzaban-e-ghair se kya sharh-e-arzu karte", "topic": "couplet", "poet": "Haidar Ali Aatish"}
{"chunk": "be-ginti bose lenge ruKH-e-dil-pasand ke\naashiq tere paDhe nahin ilm-e-hisab ko", "topic": "couplet", "poet": "Haidar Ali Aatish"}
{"chunk": "hamesha main ne gareban ko chaak chaak kiya\ntamam umr rafugar rahe rafu karte", "topic": "couplet", "poet": "Haidar Ali Aatish"}
{"chunk": "duniya o aaKHirat mein talabgar hain tere\nhasil tujhe samajhte hain donon jahan mein hum", "topic": "couplet", "poet": "Haidar Ali Aatish"}
{"chunk": "hajat nahin banao ki ai naznin tujhe\nzewar hai sadgi tere ruKHsar ke liye", "topic": "couplet", "poet": "Haidar Ali Aatish"}
{"chunk": "ab mulaqat hui hai to mulaqat rahe\nna mulaqat thi jab tak ki mulaqat na thi", "topic": "couplet", "poet": "Haidar Ali Aatish"}
{"chunk": "meri tarah se mah-o-mahr bhi hain aawara\nkisi habib ki ye bhi hain justuju karte", "topic": "couplet", "poet": "Haidar Ali Aatish"}
{"chunk": "kisi ne mol na puchha dil-e-shikasta ka\nkoi KHarid ke TuTa piyala kya karta", "topic": "couplet", "poet": "Haidar Ali Aatish"}
{"chunk": "ilahi ek dil kis kis ko dun main\nhazaron but hain yan hindostan hai", "topic": "couplet", "poet": "Haidar Ali Aatish"}
{"chunk": "tabl-o-alam hi pas hain apne na mulk-o-mal\nhum se KHilaf ho ke karega zamana kya", "topic": "couplet", "poet": "Haidar Ali Aatish"}
{"chunk": "aafat-e-jaan hui us ru-e-kitabi ki yaad\nras aaya na mujhe hafiz-e-quran hona", "topic": "couplet", "poet": "Haidar Ali Aatish"}
{"chunk": "aadmi kya wo na samjhe jo suKHan ki qadr ko\nnutq ne haiwan se musht-e-KHak ko insan kiya", "topic": "couplet", "poet": "Haidar Ali Aatish"}
{"chunk": "ye dil lagane mein main ne maza uThaya hai\nmila na dost to dushman se ittihad kiya", "topic": "couplet", "poet": "Haidar Ali Aatish"}
{"chunk": "shab-e-wasl thi chandni ka saman tha\nbaghal mein sanam tha KHuda mehrban tha", "topic": "couplet", "poet": "Haidar Ali Aatish"}
{"chunk": "kufr o islam ki kuchh qaid nahin ai 'atish'\nshaiKH ho ya ki barhaman ho par insan howe", "topic": "couplet", "poet": "Haidar Ali Aatish"}
{"chunk": "ziyarat hogi kabe ki yahi tabir hai is ki\nkai shab se hamare KHwab mein but-KHana aata hai", "topic": "couplet", "poet": "Haidar Ali Aatish"}
{"chunk": "aasman aur zamin ka hai tafawut har-chand\nai sanam dur hi se chand sa mukhDa dikhla", "topic": "couplet", "poet": "Haidar Ali Aatish"}
{"chunk": "kaT kar par mutmain sayyaad be-parwa na ho\nruh bulbul ki irada rakhti hai parwaz ka", "topic": "couplet", "poet": "Haidar Ali Aatish"}
{"chunk": "qaid-e-mazhab ki giraftari se chhuT jata hai\nho na diwana to hai aql se insan KHali", "topic": "couplet", "poet": "Haidar Ali Aatish"}
{"chunk": "adam se dahr mein aana kise gawara tha\nkashan kashan mujhe lai hai aarzu teri", "topic": "couplet", "poet": "Haidar Ali Aatish"}
{"chunk": "masnad-e-shahi ki hasrat hum faqiron ko nahin\nfarsh hai ghar mein hamare chadar-e-mahtab ka", "topic": "couplet", "poet": "Haidar Ali Aatish"}
{"chunk": "us gul-badan ki bu-e-badan kuchh na puchhiye\nband-e-qaba jo khol diye ghar mahak gaya", "topic": "couplet", "poet": "Haidar Ali Aatish"}
{"chunk": "bayan KHwab ki tarah jo kar raha hai\nye qissa hai jab ka ki 'atish' jawan tha", "topic": "couplet", "poet": "Haidar Ali Aatish"}
{"chunk": "aaj tak apni jagah dil mein nahin apne hui\nyar ke dil mein bhala puchho to ghar kyun-kar karen", "topic": "couplet", "poet": "Haidar Ali Aatish"}
{"chunk": "shagird tarz-e-KHanda-zani mein hai gul tera\nustad-e-andalib hain soz-o-fughan mein hum", "topic": "couplet", "poet": "Haidar Ali Aatish"}
{"chunk": "libas-e-kaba ka hasil kiya sharaf us ne\njo ku-e-yar mein kali koi ghaTa aai", "topic": "couplet", "poet": "Haidar Ali Aatish"}
{"chunk": "aasar-e-ishq aankhon se hone lage ayan\nbedari ki taraqqi hui KHwab kam hua", "topic": "couplet", "poet": "Haidar Ali Aatish"}
{"chunk": "chupke chupke raat din aansu bahana yaad hai\nhum ko ab tak aashiqi ka wo zamana yaad hai", "topic": "couplet", "poet": "Hasrat Mohani"}
{"chunk": "nahin aati to yaad un ki mahinon tak nahin aati\nmagar jab yaad aate hain to aksar yaad aate hain", "topic": "couplet", "poet": "Hasrat Mohani"}
{"chunk": "chori chori hum se tum aa kar mile the jis jagah\nmuddaten guzrin par ab tak wo Thikana yaad hai", "topic": "couplet", "poet": "Hasrat Mohani"}
{"chunk": "aarzu teri barqarar rahe\ndil ka kya hai raha raha na raha", "topic": "couplet", "poet": "Hasrat Mohani"}
{"chunk": "wafa tujh se ai bewafa chahta hun\nmeri sadgi dekh kya chahta hun", "topic": "couplet", "poet": "Hasrat Mohani"}
{"chunk": "teri mahfil se uThata ghair mujh ko kya majal\ndekhta tha main ki tu ne bhi ishaara kar diya", "topic": "couplet", "poet": "Hasrat Mohani"}
{"chunk": "aaine mein wo dekh rahe the bahaar-e-husn\naaya mera KHayal to sharma ke rah gae", "topic": "couplet", "poet": "Hasrat Mohani"}
{"chunk": "hum kya karen agar na teri aarzu karen\nduniya mein aur bhi koi tere siwa hai kya", "topic": "couplet", "poet": "Hasrat Mohani"}
{"chunk": "barsat ke aate hi tauba na rahi baqi\nbaadal jo nazar aae badli meri niyat bhi", "topic": "couplet", "poet": "Hasrat Mohani"}
{"chunk": "KHirad ka nam junun paD gaya junun ka KHirad\njo chahe aap ka husn-e-karishma-saz kare", "topic": "couplet", "poet": "Hasrat Mohani"}
{"chunk": "iqrar hai ki dil se tumhein chahte hain hum\nkuchh is gunah ki bhi saza hai tumhaare pas", "topic": "couplet", "poet": "Hasrat Mohani"}
{"chunk": "kaT gai ehtiyat-e-ishq mein umr\nhum se izhaar-e-muddaa na hua", "topic": "couplet", "poet": "Hasrat Mohani"}
{"chunk": "dopahar ki dhup mein mere bulane ke liye\nwo tera koThe pe nange panw aana yaad hai", "topic": "couplet", "poet": "Hasrat Mohani"}
{"chunk": "kahne ko to main bhul gaya hun magar ai yar\nhai KHana-e-dil mein teri taswir abhi tak", "topic": "couplet", "poet": "Hasrat Mohani"}
{"chunk": "aise bigDe ki phir jafa bhi na ki\ndushmani ka bhi haq ada na hua", "topic": "couplet", "poet": "Hasrat Mohani"}
{"chunk": "dekhne aae the wo apni mohabbat ka asar\nkahne ko ye hai ki aae hain ayaadat kar ke", "topic": "couplet", "poet": "Hasrat Mohani"}
{"chunk": "raushan jamal-e-yar se hai anjuman tamam\ndahka hua hai aatish-e-gul se chaman tamam", "topic": "couplet", "poet": "Hasrat Mohani"}
{"chunk": "sher dar-asl hain wahi 'hasrat'\nsunte hi dil mein jo utar jaen", "topic": "couplet", "poet": "Hasrat Mohani"}
{"chunk": "aap ko aata raha mere satane ka KHayal\nsulh se achchhi rahi mujh ko laDai aap ki", "topic": "couplet", "poet": "Hasrat Mohani"}
{"chunk": "aur to pas mere hijr mein kya rakkha hai\nek tere dard ko pahlu mein chhupa rakkha hai", "topic": "couplet", "poet": "Hasrat Mohani"}
{"chunk": "waqif hain KHub aap ke tarz-e-jafa se hum\nizhaar-e-iltifat ki zahmat na kijiye", "topic": "couplet", "poet": "Hasrat Mohani"}
{"chunk": "malum sab hai puchhte ho phir bhi muddaa\nab tum se dil ki baat kahen kya zaban se hum", "topic": "couplet", "poet": "Hasrat Mohani"}
{"chunk": "'hasrat' ki bhi qubul ho mathura mein haziri\nsunte hain aashiqon pe tumhaara karam hai aaj", "topic": "couplet", "poet": "Hasrat Mohani"}
{"chunk": "barq ko abr ke daman mein chhupa dekha hai\nhum ne us shoKH ko majbur-e-haya dekha hai", "topic": "couplet", "poet": "Hasrat Mohani"}
{"chunk": "jabin par sadgi nichi nigahen baat mein narmi\nmuKHatib kaun kar sakta hai tum ko lafz-e-qatil se", "topic": "couplet", "poet": "Hasrat Mohani"}
{"chunk": "hai mashq-e-suKHan jari chakki ki mashaqqat bhi\nek turfa tamasha hai 'hasrat' ki tabiat bhi", "topic": "couplet", "poet": "Hasrat Mohani"}
{"chunk": "chhup nahin sakti chhupane se mohabbat ki nazar\npaD hi jati hai ruKH-e-yar pe hasrat ki nazar", "topic": "couplet", "poet": "Hasrat Mohani"}
{"chunk": "khinch lena wo mera parde ka kona dafatan\naur dupaTTe se tera wo munh chhupana yaad hai", "topic": "couplet", "poet": "Hasrat Mohani"}
{"chunk": "phir aur taghaful ka sabab kya hai KHudaya\nmain yaad na aaun unhen mumkin hi nahin hai", "topic": "couplet", "poet": "Hasrat Mohani"}
{"chunk": "gham-e-arzu ka 'hasrat' sabab aur kya bataun\nmeri himmaton ki pasti mere shauq ki bulandi", "topic": "couplet", "poet": "Hasrat Mohani"}
{"chunk": "allah-ri jism-e-yar ki KHubi ki KHud-ba-KHud\nranginiyon mein Dub gaya pairahan tamam", "topic": "couplet", "poet": "Hasrat Mohani"}
{"chunk": "haqiqat khul gai 'hasrat' tere tark-e-mohabbat ki\ntujhe to ab wo pahle se bhi baDh kar yaad aate hain", "topic": "couplet", "poet": "Hasrat Mohani"}
{"chunk": "kahan hum kahan wasl-e-jaanan ki 'hasrat'\nbahut hai unhen ek nazar dekh lena", "topic": "couplet", "poet": "Hasrat Mohani"}
{"chunk": "jo aur kuchh ho teri did ke siwa manzur\nto mujh pe KHwahish-e-jannat haram ho jae", "topic": "couplet", "poet": "Hasrat Mohani"}
{"chunk": "hai intiha-e-yas bhi ek ibtida-e-shauq\nphir aa gae wahin pe chale the jahan se hum", "topic": "couplet", "poet": "Hasrat Mohani"}
{"chunk": "ghair ki nazron se bach kar sab ki marzi ke KHilaf\nwo tera chori-chhupe raaton ko aana yaad hai", "topic": "couplet", "poet": "Hasrat Mohani"}
{"chunk": "sher mere bhi hain pur-dard wa-lekin 'hasrat'\n'mir' ka shewa-e-guftar kahan se laun", "topic": "couplet", "poet": "Hasrat Mohani"}
{"chunk": "milte hain is ada se ki goya KHafa nahin\nkya aap ki nigah se hum aashna nahin", "topic": "couplet", "poet": "Hasrat Mohani"}
{"chunk": "mera ishq bhi KHud-gharaz ho chala hai\ntere husn ko bewafa kahte kahte", "topic": "couplet", "poet": "Hasrat Mohani"}
{"chunk": "kabhi ki thi jo ab wafa kijiyega\nmujhe puchh kar aap kya kijiyega", "topic": "couplet", "poet": "Hasrat Mohani"}
{"chunk": "us na-KHuda ke zulm o sitam hae kya karun\nkashti meri Duboi hai sahil ke aas-pas", "topic": "couplet", "poet": "Hasrat Mohani"}
{"chunk": "manus ho chala tha tasalli se haal-e-dil\nphir tu ne yaad aa ke ba-dastur kar diya", "topic": "couplet", "poet": "Hasrat Mohani"}
{"chunk": "mujh ko dekho mere marne ki tamanna dekho\nphir bhi hai tum ko masihai ka dawa dekho", "topic": "couplet", "poet": "Hasrat Mohani"}
{"chunk": "bad-guman aap hain kyun aap se shikwa hai kise\njo shikayat hai hamein gardish-e-ayyam se hai", "topic": "couplet", "poet": "Hasrat Mohani"}
{"chunk": "shikwa-e-gham tere huzur kiya\nhum ne be-shak baDa qusur kiya", "topic": "couplet", "poet": "Hasrat Mohani"}
{"chunk": "sabhi kuchh ho chuka un ka hamara kya raha 'hasrat'\nna din apna na dil apna na jaan apni na tan apna", "topic": "couplet", "poet": "Hasrat Mohani"}
{"chunk": "guzre bahut ustad magar rang-e-asar mein\nbe-misl hai 'hasrat' suKHan-e-'mir' abhi tak", "topic": "couplet", "poet": "Hasrat Mohani"}
{"chunk": "paigham-e-hayat-e-jawedan tha\nhar naghma-e-krishn bansuri ka", "topic": "couplet", "poet": "Hasrat Mohani"}
{"chunk": "wasl ki banti hain in baaton se tadbiren kahin\naarzuon se phira karti hain taqdiren kahin", "topic": "couplet", "poet": "Hasrat Mohani"}
{"chunk": "munhasir waqt-e-muqarrar pe mulaqat hui\naaj ye aap ki jaanib se nai baat hui", "topic": "couplet", "poet": "Hasrat Mohani"}
{"chunk": "tum se bichhaD kar zinda hain\njaan bahut sharminda hain", "topic": "couplet", "poet": "Iftikhar Arif"}
{"chunk": "miTTi ki mohabbat mein hum aashufta-saron ne\nwo qarz utare hain ki wajib bhi nahin the", "topic": "couplet", "poet": "Iftikhar Arif"}
{"chunk": "KHwab ki tarah bikhar jaane ko ji chahta hai\naisi tanhai ki mar jaane ko ji chahta hai", "topic": "couplet", "poet": "Iftikhar Arif"}
{"chunk": "dil pagal hai roz nai nadani karta hai\naag mein aag milata hai phir pani karta hai", "topic": "couplet", "poet": "Iftikhar Arif"}
{"chunk": "dua ko hat uThate hue larazta hun\nkabhi dua nahin mangi thi man ke hote hue", "topic": "couplet", "poet": "Iftikhar Arif"}
{"chunk": "KHud ko bikharte dekhte hain kuchh kar nahin pate hain\nphir bhi log KHudaon jaisi baaten karte hain", "topic": "couplet", "poet": "Iftikhar Arif"}
{"chunk": "mere KHuda mujhe itna to mo'tabar kar de\nmain jis makan mein rahta hun us ko ghar kar de", "topic": "couplet", "poet": "Iftikhar Arif"}
{"chunk": "beTiyan bap ki aankhon mein chhupe KHwab ko pahchanti hain\naur koi dusra is KHwab ko paDh le to bura manti hain", "topic": "couplet", "poet": "Iftikhar Arif"}
{"chunk": "ye waqt kis ki raunat pe KHak Dal gaya\nye kaun bol raha tha KHuda ke lahje mein", "topic": "couplet", "poet": "Iftikhar Arif"}
{"chunk": "zamana ho gaya KHud se mujhe laDte-jhagaDte\nmain apne aap se ab sulh karna chahta hun", "topic": "couplet", "poet": "Iftikhar Arif"}
{"chunk": "ek charagh aur ek kitab aur ek ummid asasa\nus ke baad to jo kuchh hai wo sab afsana hai", "topic": "couplet", "poet": "Iftikhar Arif"}
{"chunk": "duaen yaad kara di gai thin bachpan mein\nso zaKHm khate rahe aur dua diye gae hum", "topic": "couplet", "poet": "Iftikhar Arif"}
{"chunk": "azab ye bhi kisi aur par nahin aaya\nki ek umr chale aur ghar nahin aaya", "topic": "couplet", "poet": "Iftikhar Arif"}
{"chunk": "ghar ki wahshat se larazta hun magar jaane kyun\nsham hoti hai to ghar jaane ko ji chahta hai", "topic": "couplet", "poet": "Iftikhar Arif"}
{"chunk": "samundaron ko bhi hairat hui ki Dubte waqt\nkisi ko hum ne madad ke liye pukara nahin", "topic": "couplet", "poet": "Iftikhar Arif"}
{"chunk": "wafa ki KHair manata hun bewafai mein bhi\nmain us ki qaid mein hun qaid se rihai mein bhi", "topic": "couplet", "poet": "Iftikhar Arif"}
{"chunk": "ras aane lagi duniya to kaha dil ne ki ja\nab tujhe dard ki daulat nahin milne wali", "topic": "couplet", "poet": "Iftikhar Arif"}
{"chunk": "wahi firaq ki baaten wahi hikayat-e-wasl\nnai kitab ka ek ek waraq purana tha", "topic": "couplet", "poet": "Iftikhar Arif"}
{"chunk": "tamam KHana-ba-doshon mein mushtarak hai ye baat\nsab apne apne gharon ko palaT ke dekhte hain", "topic": "couplet", "poet": "Iftikhar Arif"}
{"chunk": "payambaron se zaminen wafa nahin kartin\nhum aise kaun KHuda the ki apne ghar rahte", "topic": "couplet", "poet": "Iftikhar Arif"}
{"chunk": "main zindagi ki dua mangne laga hun bahut\njo ho sake to duaon ko be-asar kar de", "topic": "couplet", "poet": "Iftikhar Arif"}
{"chunk": "sitaron se bhara ye aasman kaisa lagega\nhamare baad tum ko ye jahan kaisa lagega", "topic": "couplet", "poet": "Iftikhar Arif"}
{"chunk": "wahi charagh bujha jis ki lau qayamat thi\nusi pe zarb paDi jo shajar purana tha", "topic": "couplet", "poet": "Iftikhar Arif"}
{"chunk": "koi to phul khilae dua ke lahje mein\najab tarah ki ghuTan hai hawa ke lahje mein", "topic": "couplet", "poet": "Iftikhar Arif"}
{"chunk": "dil kabhi KHwab ke pichhe kabhi duniya ki taraf\nek ne ajr diya ek ne ujrat nahin di", "topic": "couplet", "poet": "Iftikhar Arif"}
{"chunk": "wo kya manzil jahan se raste aage nikal jaen\nso ab phir ek safar ka silsila karna paDega", "topic": "couplet", "poet": "Iftikhar Arif"}
{"chunk": "buland hathon mein zanjir Dal dete hain\najib rasm chali hai dua na mange koi", "topic": "couplet", "poet": "Iftikhar Arif"}
{"chunk": "ek KHwab hi to tha jo faramosh ho gaya\nek yaad hi to thi jo bhula di gai to kya", "topic": "couplet", "poet": "Iftikhar Arif"}
{"chunk": "shikam ki aag liye phir rahi hai shahr-ba-shahr\nsag-e-zamana hain hum kya hamari hijrat kya", "topic": "couplet", "poet": "Iftikhar Arif"}
{"chunk": "ghar se nikle hue beTon ka muqaddar malum\nman ke qadmon mein bhi jannat nahin milne wali", "topic": "couplet", "poet": "Iftikhar Arif"}
{"chunk": "karen to kis se karen na-rasaiyon ka gila\nsafar tamam hua ham-safar nahin aaya", "topic": "couplet", "poet": "Iftikhar Arif"}
{"chunk": "bahut mushkil zamanon mein bhi hum ahl-e-mohabbat\nwafa par ishq ki buniyaad rakhna chahte hain", "topic": "couplet", "poet": "Iftikhar Arif"}
{"chunk": "hum apne raftagan ko yaad rakhna chahte hain\ndilon ko dard se aabaad rakhna chahte hain", "topic": "couplet", "poet": "Iftikhar Arif"}
{"chunk": "jawab aae na aae sawal uTha to sahi\nphir is sawal mein pahlu nae sawal ke rakh", "topic": "couplet", "poet": "Iftikhar Arif"}
{"chunk": "hum bhi ek sham bahut uljhe hue the KHud mein\nek sham us ko bhi haalat ne mohlat nahin di", "topic": "couplet", "poet": "Iftikhar Arif"}
{"chunk": "hamin mein rahte hain wo log bhi ki jin ke sabab\nzamin buland hui aasman ke hote hue", "topic": "couplet", "poet": "Iftikhar Arif"}
{"chunk": "dayar-e-nur mein tira-shabon ka sathi ho\nkoi to ho jo meri wahshaton ka sathi ho", "topic": "couplet", "poet": "Iftikhar Arif"}
{"chunk": "roz ek taza qasida nai tashbib ke sath\nrizq bar-haq hai ye KHidmat nahin hogi hum se", "topic": "couplet", "poet": "Iftikhar Arif"}
{"chunk": "main chup raha ki wazahat se baat baDh jati\nhazar shewa-e-husn-e-bayan ke hote hue", "topic": "couplet", "poet": "Iftikhar Arif"}
{"chunk": "umid-o-bim ke mehwar se haT ke dekhte hain\nzara si der ko duniya se kaT ke dekhte hain", "topic": "couplet", "poet": "Iftikhar Arif"}
{"chunk": "ye moajaza bhi kisi ki dua ka lagta hai\nye shahr ab bhi usi be-wafa ka lagta hai", "topic": "couplet", "poet": "Iftikhar Arif"}
{"chunk": "hami bhi na the munkir-e-'ghaalib' bhi nahin the\nhum ahl-e-tazabzub kisi jaanib bhi nahin the", "topic": "couplet", "poet": "Iftikhar Arif"}
{"chunk": "duniya badal rahi hai zamane ke sath sath\nab roz roz dekhne wala kahan se laen", "topic": "couplet", "poet": "Iftikhar Arif"}
{"chunk": "kahin kahin se kuchh misre ek-adh ghazal kuchh sher\nis punji par kitna shor macha sakta tha main", "topic": "couplet", "poet": "Iftikhar Arif"}
{"chunk": "samajh rahe hain magar bolne ka yara nahin\njo hum se mil ke bichhaD jae wo hamara nahin", "topic": "couplet", "poet": "Iftikhar Arif"}
{"chunk": "wo hum nahin the to phir kaun tha sar-e-bazar\njo kah raha tha ki bikna hamein gawara nahin", "topic": "couplet", "poet": "Iftikhar Arif"}
{"chunk": "KHak mein daulat-e-pindar-o-ana milti hai\napni miTTi se bichhaDne ki saza milti hai", "topic": "couplet", "poet": "Iftikhar Arif"}
{"chunk": "ye bastiyan hain ki maqtal dua kiye jaen\ndua ke din hain musalsal dua kiye jaen", "topic": "couplet", "poet": "Iftikhar Arif"}
{"chunk": "hua hai yun bhi ki ek umr apne ghar na gae\nye jaante the koi rah dekhta hoga", "topic": "couplet", "poet": "Iftikhar Arif"}
{"chunk": "main us se jhuT bhi bolun to mujh se sach bole\nmere mizaj ke sab mausamon ka sathi ho", "topic": "couplet", "poet": "Iftikhar Arif"}
{"chunk": "zindagi zinda-dili ka hai nam\nmurda-dil KHak jiya karte hain", "topic": "couplet", "poet": "Imam Bakhsh Nasikh"}
{"chunk": "teri surat se kisi ki nahin milti surat\nhum jahan mein teri taswir liye phirte hain", "topic": "couplet", "poet": "Imam Bakhsh Nasikh"}
{"chunk": "wo nahin bhulta jahan jaun\nhae main kya karun kahan jaun", "topic": "couplet", "poet": "Imam Bakhsh Nasikh"}
{"chunk": "siyah-baKHti mein kab koi kisi ka sath deta hai\nki tariki mein saya bhi juda rahta hai insan se", "topic": "couplet", "poet": "Imam Bakhsh Nasikh"}
{"chunk": "justuju karni har ek amr mein nadani hai\njo ki peshani pe likkhi hai wo pesh aani hai", "topic": "couplet", "poet": "Imam Bakhsh Nasikh"}
{"chunk": "dariya-e-husn aur bhi do hath baDh gaya\nangDai us ne nashshe mein li jab uTha ke hath", "topic": "couplet", "poet": "Imam Bakhsh Nasikh"}
{"chunk": "KHud ghalat hai jo kahe hoti hai taqdir ghalat\nkahin qismat ki bhi ho sakti hai tahrir ghalat", "topic": "couplet", "poet": "Imam Bakhsh Nasikh"}
{"chunk": "rashk se nam nahin lete ki sun le na koi\ndil hi dil mein use hum yaad kiya karte hain", "topic": "couplet", "poet": "Imam Bakhsh Nasikh"}
{"chunk": "mashuqon se ummid-e-wafa rakhte ho 'nasiKH'\nnadan koi duniya mein nahin tum se ziyaada", "topic": "couplet", "poet": "Imam Bakhsh Nasikh"}
{"chunk": "tamam umr yun hi ho gai basar apni\nshab-e-firaq gai roz-e-intizar aaya", "topic": "couplet", "poet": "Imam Bakhsh Nasikh"}
{"chunk": "ghair se kheli hai holi yar ne\nDale mujh par dida-e-KHun-bar rang", "topic": "couplet", "poet": "Imam Bakhsh Nasikh"}
{"chunk": "tin tribeni hain do aankhen meri\nab allahabad bhi punjab hai", "topic": "couplet", "poet": "Imam Bakhsh Nasikh"}
{"chunk": "shubh 'nasiKH' nahin kuchh 'mir' ki ustadi mein\naap be-bahra hai jo mo'taqid-e-'mir' nahin", "topic": "couplet", "poet": "Imam Bakhsh Nasikh"}
{"chunk": "zulfon mein kiya qaid na abru se kiya qatl\ntu ne to koi baat na mani mere dil ki", "topic": "couplet", "poet": "Imam Bakhsh Nasikh"}
{"chunk": "lete lete karwaTen tujh bin jo ghabraata hun main\nnam le le kar tera raaton ko chillata hun main", "topic": "couplet", "poet": "Imam Bakhsh Nasikh"}
{"chunk": "ai ajal ek din aaKHir tujhe aana hai wale\naaj aati shab-e-furqat mein to ehsan hota", "topic": "couplet", "poet": "Imam Bakhsh Nasikh"}
{"chunk": "hum mai-kashon ko Dar nahin marne ka mohtasib\nfirdaus mein bhi sunte hain nahr-e-sharab hai", "topic": "couplet", "poet": "Imam Bakhsh Nasikh"}
{"chunk": "ab ki holi mein raha be-kar rang\naur hi laya firaq-e-yar rang", "topic": "couplet", "poet": "Imam Bakhsh Nasikh"}
{"chunk": "kis tarah chhoDun yakayak teri zulfon ka KHayal\nek muddat ke ye kale nag hain pale hue", "topic": "couplet", "poet": "Imam Bakhsh Nasikh"}
{"chunk": "jis qadar hum se tum hue nazdik\nus qadar dur kar diya hum ko", "topic": "couplet", "poet": "Imam Bakhsh Nasikh"}
{"chunk": "gaya wo chhoD kar raste mein mujh ko\nab us ka naqsh-e-pa hai aur main hun", "topic": "couplet", "poet": "Imam Bakhsh Nasikh"}
{"chunk": "furqat-e-yar mein insan hun main ya ki sahab\nhar baras aa ke rula jati hai barsat mujhe", "topic": "couplet", "poet": "Imam Bakhsh Nasikh"}
{"chunk": "bhulta hi nahin wo dil se use\nhum ne sau sau tarah bhula dekha", "topic": "couplet", "poet": "Imam Bakhsh Nasikh"}
{"chunk": "kaam auron ke jari rahen nakaam rahen hum\nab aap ki sarkar mein kya kaam hamara", "topic": "couplet", "poet": "Imam Bakhsh Nasikh"}
{"chunk": "KHwab hi mein nazar aa jae shab-e-hijr kahin\nso mujhe hasrat-e-didar ne sone na diya", "topic": "couplet", "poet": "Imam Bakhsh Nasikh"}
{"chunk": "kaam kya nikle kisi tadbir se\naadmi majbur hai taqdir se", "topic": "couplet", "poet": "Imam Bakhsh Nasikh"}
{"chunk": "ho gaya zard paDi jis pe hasinon ki nazar\nye ajab gul hain ki tasir-e-KHizan rakhte hain", "topic": "couplet", "poet": "Imam Bakhsh Nasikh"}
{"chunk": "wo nazar aata hai mujh ko main nazar aata nahin\nKHub karta hun andhere mein nazare raat ko", "topic": "couplet", "poet": "Imam Bakhsh Nasikh"}
{"chunk": "kis ki holi jashn-e-nau-rozi hai aaj\nsurKH mai se saqiya dastar rang", "topic": "couplet", "poet": "Imam Bakhsh Nasikh"}
{"chunk": "karti hai mujhe qatl mere yar ki talwar\ntalwar ki talwar hai raftar ki raftar", "topic": "couplet", "poet": "Imam Bakhsh Nasikh"}
{"chunk": "aati jati hai ja-ba-ja badli\nsaqiya jald aa hawa badli", "topic": "couplet", "poet": "Imam Bakhsh Nasikh"}
{"chunk": "dil siyah hai baal hain sab apne piri mein safed\nghar ke andar hai andhera aur bahar chandni", "topic": "couplet", "poet": "Imam Bakhsh Nasikh"}
{"chunk": "go tu milta nahin par dil ke taqaze se hum\nroz ho aate hain sau bar tere kuche mein", "topic": "couplet", "poet": "Imam Bakhsh Nasikh"}
{"chunk": "furqat qubul rashk ke sadme nahin qubul\nkya aaen hum raqib teri anjuman mein hai", "topic": "couplet", "poet": "Imam Bakhsh Nasikh"}
{"chunk": "ain danai hai 'nasiKH' ishq mein diwangi\naap saudai hain jo kahte hain saudai mujhe", "topic": "couplet", "poet": "Imam Bakhsh Nasikh"}
{"chunk": "rifat kabhi kisi ki gawara yahan nahin\njis sar-zamin ke hum hain wahan aasman nahin", "topic": "couplet", "poet": "Imam Bakhsh Nasikh"}
{"chunk": "raat din naqus kahte hain ba-awaz-e-buland\ndair se behtar hai kaba gar buton mein tu nahin", "topic": "couplet", "poet": "Imam Bakhsh Nasikh"}
{"chunk": "munh aap ko dikha nahin sakta hai sharm se\nis waste hai piTh idhar aaftab ki", "topic": "couplet", "poet": "Imam Bakhsh Nasikh"}
{"chunk": "dekh kar tujh ko qadam uTh nahin sakta apna\nban gae surat-e-diwar tere kuche mein", "topic": "couplet", "poet": "Imam Bakhsh Nasikh"}
{"chunk": "jism aisa ghul gaya hai mujh mariz-e-ishq ka\ndekh kar kahte hain sab tawiz hai bazu nahin", "topic": "couplet", "poet": "Imam Bakhsh Nasikh"}
{"chunk": "takallum hi faqat hai us sanam ka\nKHuda ki tarah goya be-dahan hai", "topic": "couplet", "poet": "Imam Bakhsh Nasikh"}
{"chunk": "ba-zer-e-qasr-e-gardun kya koi aaram se soe\nye chhat aisi purani hai ki shabnam se Tapakti hai", "topic": "couplet", "poet": "Imam Bakhsh Nasikh"}
{"chunk": "tang aa jab jab kaha main ne ki mar jaun kahin\nbad-guman samjha ki is ko ishtiyaq-e-hur hai", "topic": "couplet", "poet": "Imam Bakhsh Nasikh"}
{"chunk": "tazgi hai suKHan-e-kuhna mein ye baad-e-wafat\nlog aksar mere jine ka guman rakhte hain", "topic": "couplet", "poet": "Imam Bakhsh Nasikh"}
{"chunk": "hir-phir ke daere hi mein rakhta hun main qadam\naai kahan se gardish-e-parkar panw mein", "topic": "couplet", "poet": "Imam Bakhsh Nasikh"}
{"chunk": "hum zaifon ko kahan aamad o shud ki taqat\naankh ki band hua kucha-e-jaanan paida", "topic": "couplet", "poet": "Imam Bakhsh Nasikh"}
{"chunk": "kare jo har qadam par ek nala\nzamane mein dira hai aur main hun", "topic": "couplet", "poet": "Imam Bakhsh Nasikh"}
{"chunk": "bahut fareb se hum wahshiyon ko wahshat hai\nhamare dasht mein 'nasiKH' kahin sarab nahin", "topic": "couplet", "poet": "Imam Bakhsh Nasikh"}
{"chunk": "baad murdan bhi hai tera KHauf mujh ko is qadar\naankh uTha kar main ne jannat mein na dekha hur ko", "topic": "couplet", "poet": "Imam Bakhsh Nasikh"}
{"chunk": "sanam kucha tera hai aur main hun\nye zindan-e-dagha hai aur main hun", "topic": "couplet", "poet": "Imam Bakhsh Nasikh"}
{"chunk": "uTho ye manzar-e-shab-tab dekhne ke liye\nki nind shart nahin KHwab dekhne ke liye", "topic": "couplet", "poet": "Irfan Siddiqi"}
{"chunk": "badan mein jaise lahu taziyana ho gaya hai\nuse gale se lagae zamana ho gaya hai", "topic": "couplet", "poet": "Irfan Siddiqi"}
{"chunk": "raat ko jit to pata nahin lekin ye charagh\nkam se kam raat ka nuqsan bahut karta hai", "topic": "couplet", "poet": "Irfan Siddiqi"}
{"chunk": "tum parindon se ziyaada to nahin ho aazad\nsham hone ko hai ab ghar ki taraf lauT chalo", "topic": "couplet", "poet": "Irfan Siddiqi"}
{"chunk": "hoshiyari dil-e-nadan bahut karta hai\nranj kam sahta hai elan bahut karta hai", "topic": "couplet", "poet": "Irfan Siddiqi"}
{"chunk": "badan ke donon kinaron se jal raha hun main\nki chhu raha hun tujhe aur pighal raha hun main", "topic": "couplet", "poet": "Irfan Siddiqi"}
{"chunk": "sar agar sar hai to nezon se shikayat kaisi\ndil agar dil hai to dariya se baDa hona hai", "topic": "couplet", "poet": "Irfan Siddiqi"}
{"chunk": "sham-e-KHema koi zanjir nahin ham-safaran\njis ko jaana hai chala jae ijazat kaisi", "topic": "couplet", "poet": "Irfan Siddiqi"}
{"chunk": "hum to raat ka matlab samjhen KHwab, sitare, chand, charagh\naage ka ahwal wo jaane jis ne raat guzari ho", "topic": "couplet", "poet": "Irfan Siddiqi"}
{"chunk": "jo kuchh hua wo kaise hua jaanta hun main\njo kuchh nahin hua wo bata kyun nahin hua", "topic": "couplet", "poet": "Irfan Siddiqi"}
{"chunk": "ret par thak ke gira hun to hawa puchhti hai\naap is dasht mein kyun aae the wahshat ke baghair", "topic": "couplet", "poet": "Irfan Siddiqi"}
{"chunk": "hamein to KHair bikharna hi tha kabhi na kabhi\nhawa-e-taza ka jhonka bahana ho gaya hai", "topic": "couplet", "poet": "Irfan Siddiqi"}
{"chunk": "tum suno ya na suno hath baDhao na baDhao\nDubte Dubte ek bar pukarenge tumhein", "topic": "couplet", "poet": "Irfan Siddiqi"}
{"chunk": "ajab harif tha mere hi sath Dub gaya\nmere safine ko gharqab dekhne ke liye", "topic": "couplet", "poet": "Irfan Siddiqi"}
{"chunk": "sarhaden achchhi ki sarhad pe na rukna achchha\nsochiye aadmi achchha ki parinda achchha", "topic": "couplet", "poet": "Irfan Siddiqi"}
{"chunk": "ek laDka shahr ki raunaq mein sab kuchh bhul jae\nek buDhiya roz chaukhaT par diya raushan kare", "topic": "couplet", "poet": "Irfan Siddiqi"}
{"chunk": "apne kis kaam mein laega batata bhi nahin\nhum ko auron pe ganwana bhi nahin chahta hai", "topic": "couplet", "poet": "Irfan Siddiqi"}
{"chunk": "us ki aankhen hain ki ek Dubne wala insan\ndusre Dubne wale ko pukare jaise", "topic": "couplet", "poet": "Irfan Siddiqi"}
{"chunk": "tum se mile to KHud se ziyaada\ntum ko akela paya hum ne", "topic": "couplet", "poet": "Irfan Siddiqi"}
{"chunk": "mere hone mein kisi taur se shamil ho jao\ntum masiha nahin hote ho to qatil ho jao", "topic": "couplet", "poet": "Irfan Siddiqi"}
{"chunk": "main chahta hun yahin sare faisle ho jaen\nki is ke baad ye duniya kahan se launga main", "topic": "couplet", "poet": "Irfan Siddiqi"}
{"chunk": "hum ne dekha hi tha duniya ko abhi us ke baghair\nlijiye bich mein phir dida-e-tar aa gae hain", "topic": "couplet", "poet": "Irfan Siddiqi"}
{"chunk": "ruh ko ruh se milne nahin deta hai badan\nKHair ye bich ki diwar gira chahti hai", "topic": "couplet", "poet": "Irfan Siddiqi"}
{"chunk": "kaha tha tum ne ki lata hai kaun ishq ki tab\nso hum jawab tumhaare sawal hi ke to hain", "topic": "couplet", "poet": "Irfan Siddiqi"}
{"chunk": "shoala-e-ishq bujhana bhi nahin chahta hai\nwo magar KHud ko jalana bhi nahin chahta hai", "topic": "couplet", "poet": "Irfan Siddiqi"}
{"chunk": "hum sab aaina-dar-aina-dar-aina hain\nkya KHabar kaun kahan kis ki taraf dekhta hai", "topic": "couplet", "poet": "Irfan Siddiqi"}
{"chunk": "hamare dil ko ek aazar hai aisa nahin lagta\nki hum daftar bhi jate hain ghazal-KHwani bhi karte hain", "topic": "couplet", "poet": "Irfan Siddiqi"}
{"chunk": "ab aa gai hai sahar apna ghar sambhaalne ko\nchalun ki jaga hua raat bhar ka main bhi hun", "topic": "couplet", "poet": "Irfan Siddiqi"}
{"chunk": "jaane kya Than ke uThta hun nikalne ke liye\njaane kya soch ke darwaze se lauT aata hun", "topic": "couplet", "poet": "Irfan Siddiqi"}
{"chunk": "magar giraft mein aata nahin badan us ka\nKHayal DhunDhta rahta hai istiara koi", "topic": "couplet", "poet": "Irfan Siddiqi"}
{"chunk": "wo jo ek shart thi wahshat ki uTha di gai kya\nmeri basti kisi sahra mein basa di gai kya", "topic": "couplet", "poet": "Irfan Siddiqi"}
{"chunk": "us ko manzur nahin hai meri gumrahi bhi\naur mujhe rah pe lana bhi nahin chahta hai", "topic": "couplet", "poet": "Irfan Siddiqi"}
{"chunk": "nafrat ke KHazane mein to kuchh bhi nahin baqi\nthoDa sa guzare ke liye pyar bachaen", "topic": "couplet", "poet": "Irfan Siddiqi"}
{"chunk": "aaKHir-e-shab hui aaghaz kahani apni\nhum ne paya bhi to ek umr ganwa kar us ko", "topic": "couplet", "poet": "Irfan Siddiqi"}
{"chunk": "hawa-e-kufa-e-na-mehrban ko hairat hai\nki log KHema-e-sabr-o-raza mein zinda hain", "topic": "couplet", "poet": "Irfan Siddiqi"}
{"chunk": "rup ki dhup kahan jati hai malum nahin\nsham kis tarah utar aati hai ruKHsaron par", "topic": "couplet", "poet": "Irfan Siddiqi"}
{"chunk": "sab ko nishana karte karte\nKHud ko mar giraya hum ne", "topic": "couplet", "poet": "Irfan Siddiqi"}
{"chunk": "uDe to phir na milenge rafaqaton ke parind\nshikayaton se bhari Tahniyan na chhu lena", "topic": "couplet", "poet": "Irfan Siddiqi"}
{"chunk": "jaan hum kar-e-mohabbat ka sila chahte the\ndil-e-sada koi mazdur hai ujrat kaisi", "topic": "couplet", "poet": "Irfan Siddiqi"}
{"chunk": "main jhapaTne ke liye DhunDh raha hun mauqa\naur wo shoKH samajhta hai ki sharmata hun", "topic": "couplet", "poet": "Irfan Siddiqi"}
{"chunk": "hum to sahra hue jate the ki us ne aa kar\nshahr aabaad kiya nahr-e-saba jari ki", "topic": "couplet", "poet": "Irfan Siddiqi"}
{"chunk": "hum ne muddat se ulaT rakkha hai kasa apna\ndast-e-dadar tere dirham-o-dinar pe KHak", "topic": "couplet", "poet": "Irfan Siddiqi"}
{"chunk": "kuchh ishq ke nisab mein kamzor hum bhi hain\nkuchh parcha-e-sawal bhi aasan chahiye", "topic": "couplet", "poet": "Irfan Siddiqi"}
{"chunk": "aaj tak un ki KHudai se hai inkar mujhe\nmain to ek umr se kafir hun sanam jaante hain", "topic": "couplet", "poet": "Irfan Siddiqi"}
{"chunk": "ajnabi jaan ke kya nam-o-nishan puchhte ho\nbhai hum bhi usi basti ke nikale hue hain", "topic": "couplet", "poet": "Irfan Siddiqi"}
{"chunk": "ek main hun ki is aashob-e-nawa mein chup hun\nwarna duniya mere zaKHmon ki zaban bolti hai", "topic": "couplet", "poet": "Irfan Siddiqi"}
{"chunk": "ai parindo yaad karti hai tumhein pagal hawa\nroz ek nauha sar-e-shaKH shajar sunta hun main", "topic": "couplet", "poet": "Irfan Siddiqi"}
{"chunk": "main teri manzil-e-jaan tak pahunch to sakta hun\nmagar ye rah badan ki taraf se aati hai", "topic": "couplet", "poet": "Irfan Siddiqi"}
{"chunk": "udas KHushk labon par laraz raha hoga\nwo ek bosa jo ab tak meri jabin pe nahin", "topic": "couplet", "poet": "Irfan Siddiqi"}
{"chunk": "ajab nahin ki ye dariya nazar ka dhoka ho\najab nahin ki koi rasta nikal aae", "topic": "couplet", "poet": "Irfan Siddiqi"}
{"chunk": "us zulf pe phabti shab-e-dijur ki sujhi\nandhe ko andhere mein baDi dur ki sujhi", "topic": "couplet", "poet": "Jurat Qalandar Bakhsh"}
{"chunk": "ilahi kya ilaqa hai wo jab leta hai angDai\nmere sine mein sab zaKHmon ke Tanke TuT jate hain", "topic": "couplet", "poet": "Jurat Qalandar Bakhsh"}
{"chunk": "mil gae the ek bar us ke jo mere lab se lab\n'umr bhar honTon pe apne main zaban phera kiya", "topic": "couplet", "poet": "Jurat Qalandar Bakhsh"}
{"chunk": "hai aashiq o mashuq mein ye farq ki mahbub\ntaswir-e-tafarruj hai wo putla hai alam ka", "topic": "couplet", "poet": "Jurat Qalandar Bakhsh"}
{"chunk": "kaifiyat mahfil-e-KHuban ki na us bin puchho\nus ko dekhun na to phir de mujhe dikhlai kya", "topic": "couplet", "poet": "Jurat Qalandar Bakhsh"}
{"chunk": "hain lazim-o-malzum baham husn o mohabbat\nhum hote na talib jo wo matlub na hota", "topic": "couplet", "poet": "Jurat Qalandar Bakhsh"}
{"chunk": "ahwal kya bayan main karun hae ai tabib\nhai dard us jagah ki jahan ka nahin ilaj", "topic": "couplet", "poet": "Jurat Qalandar Bakhsh"}
{"chunk": "bhari jo hasrat-o-yas apni guftugu mein hai\nKHuda hi jaane ki banda kis aarzu mein hai", "topic": "couplet", "poet": "Jurat Qalandar Bakhsh"}
{"chunk": "sabhi inam nit pate hain ai shirin-dahan tujh se\nkabhu tu ek bose se hamara munh bhi miTha kar", "topic": "couplet", "poet": "Jurat Qalandar Bakhsh"}
{"chunk": "lab-e-KHayal se us lab ka jo liya bosa\nto munh hi munh mein ajab tarah ka maza aaya", "topic": "couplet", "poet": "Jurat Qalandar Bakhsh"}
{"chunk": "baal hain bikhre band hain TuTe kan mein TeDha baala hai\n'jurat' hum pahchan gae hain dal mein kala kala hai", "topic": "couplet", "poet": "Jurat Qalandar Bakhsh"}
{"chunk": "Thahri thi ghiza apni jo gham ishq-e-butan mein\nso aah hamari hamein KHurak ne khaya", "topic": "couplet", "poet": "Jurat Qalandar Bakhsh"}
{"chunk": "aankh uTha kar use dekhun hun to nazron mein mujhe\nyun jatata hai ki kya tujh ko nahin Dar mera", "topic": "couplet", "poet": "Jurat Qalandar Bakhsh"}
{"chunk": "khae so pachhtae aur pachhtae wo bhi jo na khae\nye gham-e-ishq-e-butan laDDu hai goya bor ka", "topic": "couplet", "poet": "Jurat Qalandar Bakhsh"}
{"chunk": "dil-e-wahshi ko KHwahish hai tumhaare dar pe aane ki\ndiwana hai wa-lekin baat karta hai Thikane ki", "topic": "couplet", "poet": "Jurat Qalandar Bakhsh"}
{"chunk": "lagte hi hath ke jo khinche hai ruh tan se\nkya jaanen kya wo shai hai us ke badan ke andar", "topic": "couplet", "poet": "Jurat Qalandar Bakhsh"}
{"chunk": "chah ki chitwan meri aankh us ki sharmai hui\ntaD li majlis mein sab ne saKHt ruswai hui", "topic": "couplet", "poet": "Jurat Qalandar Bakhsh"}
{"chunk": "puchho na kuchh sabab mere haal-e-tabah ka\nulfat ka ye samar hai natija hai chah ka", "topic": "couplet", "poet": "Jurat Qalandar Bakhsh"}
{"chunk": "allah-re bhulapa munh dho ke KHud wo bole\nsungho to ho gaya ye pani gulab kyunkar", "topic": "couplet", "poet": "Jurat Qalandar Bakhsh"}
{"chunk": "kal us sanam ke kuche se nikla jo shaiKH-e-waqt\nkahte the sab idhar se ajab barhaman gaya", "topic": "couplet", "poet": "Jurat Qalandar Bakhsh"}
{"chunk": "ek bosa mangta hun main KHairaat-e-husn ki\ndo mal ki zakat ki daulat ziyaada ho", "topic": "couplet", "poet": "Jurat Qalandar Bakhsh"}
{"chunk": "jab talak hum na chahte the tujhe\ntab tak aisa tera jamal na tha", "topic": "couplet", "poet": "Jurat Qalandar Bakhsh"}
{"chunk": "ranjishen aisi hazar aapas mein hoti hain dila\nwo agar tujh se KHafa hai tu hi ja mil kya hua", "topic": "couplet", "poet": "Jurat Qalandar Bakhsh"}
{"chunk": "KHuban-e-jahan ki hai tere husn se KHubi\ntu KHub na hota to koi KHub na hota", "topic": "couplet", "poet": "Jurat Qalandar Bakhsh"}
{"chunk": "chali jati hai tu ai umr-e-rafta\nye hum ko kis musibat mein phansa kar", "topic": "couplet", "poet": "Jurat Qalandar Bakhsh"}
{"chunk": "rakhe hai lazzat-e-bosa se mujh ko gar mahrum\nto apne tu bhi na honTon talak zaban pahuncha", "topic": "couplet", "poet": "Jurat Qalandar Bakhsh"}
{"chunk": "gham mujhe na-tawan rakhta hai\nishq bhi ek nishan rakhta hai", "topic": "couplet", "poet": "Jurat Qalandar Bakhsh"}
{"chunk": "ta-falak le gai betabi-e-dil tab bole\nhazrat-e-ishq ki pahla hai ye zina apna", "topic": "couplet", "poet": "Jurat Qalandar Bakhsh"}
{"chunk": "main to hairan hun matab hai ki dar-e-yar hai ye\nyan to bimar pe bimar chale aate hain", "topic": "couplet", "poet": "Jurat Qalandar Bakhsh"}
{"chunk": "jahan kuchh dard ka mazkur hoga\nhamara sher bhi mashhur hoga", "topic": "couplet", "poet": "Jurat Qalandar Bakhsh"}
{"chunk": "pichhe pichhe mere chalne se ruko mat sahib\nkoi puchhega to kahiyo ye hai naukar mera", "topic": "couplet", "poet": "Jurat Qalandar Bakhsh"}
{"chunk": "us shaKHs ne kal haton hi haton mein falak par\nsau bar chaDhaya mujhe sau bar utara", "topic": "couplet", "poet": "Jurat Qalandar Bakhsh"}
{"chunk": "mere marne ki KHabar sun kar laga kahne wo shoKH\ndil hi dil mein apne kuchh kuchh soch kar achchha hua", "topic": "couplet", "poet": "Jurat Qalandar Bakhsh"}
{"chunk": "jo aaj chaDhate hain hamein arsh-e-barin par\ndo din ko utarenge wahi log zamin par", "topic": "couplet", "poet": "Jurat Qalandar Bakhsh"}
{"chunk": "chupke chupke rote hain munh par dupaTTa tan kar\nghar jo yaad aaya kisi ka apne ghar mein aan kar", "topic": "couplet", "poet": "Jurat Qalandar Bakhsh"}
{"chunk": "mujh mast ko kyun bhae na wo sanwli surat\nji dauDe hai mai-kash ka ghiza-e-namakin par", "topic": "couplet", "poet": "Jurat Qalandar Bakhsh"}
{"chunk": "jaldi talab-e-bosa pe kije to kahe wah\naisa ise kya samjhe ho tum munh ka niwala", "topic": "couplet", "poet": "Jurat Qalandar Bakhsh"}
{"chunk": "kya kya kiya hai kucha-ba-kucha mujhe KHarab\nKHana KHarab ho dil-e-KHana-KHarab ka", "topic": "couplet", "poet": "Jurat Qalandar Bakhsh"}
{"chunk": "hijr mein muztarib sa ho ho ke\nchaar-su dekhta hun ro ro ke", "topic": "couplet", "poet": "Jurat Qalandar Bakhsh"}
{"chunk": "mujh ko hua ye KHak-nashini se faeda\ntha dil ke aaine pe jo kuchh rang uD gaya", "topic": "couplet", "poet": "Jurat Qalandar Bakhsh"}
{"chunk": "aankh lagti nahin 'jurat' meri ab sari raat\naankh lagte hi ye kaisa mujhe aazar laga", "topic": "couplet", "poet": "Jurat Qalandar Bakhsh"}
{"chunk": "bose gar hum ne liye hain to diye bhi tum ko\nchhuT gae aap ke ehsan se barabar ho kar", "topic": "couplet", "poet": "Jurat Qalandar Bakhsh"}
{"chunk": "ye sawad-e-shahr aur aisa kahan husn-e-malih\nshash-jihat mein mulk dekha hi nahin punjab sa", "topic": "couplet", "poet": "Jurat Qalandar Bakhsh"}
{"chunk": "misl-e-majnun jo pareshan hai bayaban mein aaj\nkyun dila kaun samaya hai tere dhyan mein aaj", "topic": "couplet", "poet": "Jurat Qalandar Bakhsh"}
{"chunk": "payam ab wo nahin bhejta zabani bhi\nki jis ki honTon mein lete the hum zaban har roz", "topic": "couplet", "poet": "Jurat Qalandar Bakhsh"}
{"chunk": "bin dekhe us ke jawe ranj o azab kyun kar\nwo KHwab mein to aawe par aawe KHwab kyun kar", "topic": "couplet", "poet": "Jurat Qalandar Bakhsh"}
{"chunk": "shab KHwab mein jo us ke dahan se dahan laga\nkhulte hi aankh kanpne sara badan laga", "topic": "couplet", "poet": "Jurat Qalandar Bakhsh"}
{"chunk": "tujh sa jo koi tujh ko mil jaega to baaten\nmeri tarah se tu bhi chupka suna karega", "topic": "couplet", "poet": "Jurat Qalandar Bakhsh"}
{"chunk": "jald KHu apni badal warna koi kar ke tilism\naa ke dil apna tere dil se badal jaunga", "topic": "couplet", "poet": "Jurat Qalandar Bakhsh"}
{"chunk": "lash ko meri chhupa kar ek kuen mein Dal do\nyaro main kushta hun ek parda-nashin ki chah ka", "topic": "couplet", "poet": "Jurat Qalandar Bakhsh"}
{"chunk": "isi KHatir to qatl-e-ashiqan se mana karte the\nakele phir rahe ho yusuf-e-be-karwan ho kar", "topic": "couplet", "poet": "Khwaja Mohammad Wazir"}
{"chunk": "hai saya chandni aur chand mukhDa\ndupaTTa aasman-e-asman hai", "topic": "couplet", "poet": "Khwaja Mohammad Wazir"}
{"chunk": "dekhna hasrat-e-didar ise kahte hain\nphir gaya munh teri jaanib dam-e-murdan apna", "topic": "couplet", "poet": "Khwaja Mohammad Wazir"}
{"chunk": "ku-e-jaanan se jo uThta hun to so jate hain panw\ndafatan aankhon se panw mein utar aati hai nind", "topic": "couplet", "poet": "Khwaja Mohammad Wazir"}
{"chunk": "aaya hai mere dil ka ghubar aansuon ke sath\nlo ab to hui malik-e-KHushki-o-tari aankh", "topic": "couplet", "poet": "Khwaja Mohammad Wazir"}
{"chunk": "jab KHafa hota hai to yun dil ko samjhata hun main\naaj hai na-mehrban kal mehrban ho jaega", "topic": "couplet", "poet": "Khwaja Mohammad Wazir"}
{"chunk": "jis ko aate dekhta hun ai pari kahta hun main\naadmi bheja na ho mere bulane ke liye", "topic": "couplet", "poet": "Khwaja Mohammad Wazir"}
{"chunk": "sar mera kaT ke pachhtaiyega\nkis ki phir jhuTi qasam khaiyega", "topic": "couplet", "poet": "Khwaja Mohammad Wazir"}
{"chunk": "yar tanha ghar mein hai afsos lekin hum nahin\nhur to hai gulshan-e-firdaus mein aadam nahin", "topic": "couplet", "poet": "Khwaja Mohammad Wazir"}
{"chunk": "na ponchho mere aansu tum na ponchho\nkahega koi tum ko KHosha-chin hai", "topic": "couplet", "poet": "Khwaja Mohammad Wazir"}
{"chunk": "hai chashm nim-baz ajab KHwab-e-naz hai\nfitna to so raha hai dar-e-fitna baz hai", "topic": "couplet", "poet": "Khwaja Mohammad Wazir"}
{"chunk": "zar diya zor diya mal diya ganj diye\nai falak kaun se rahat ke ewaz ranj diye", "topic": "couplet", "poet": "Khwaja Mohammad Wazir"}
{"chunk": "haal puchho na mere rone ka bas jaane do\nabhi rumal nichoDunga to tufan hoga", "topic": "couplet", "poet": "Khwaja Mohammad Wazir"}
{"chunk": "kahen adu na kahen mujh ko dekh kar muhtaj\nye un ke bande hain jin ko karim kahte hain", "topic": "couplet", "poet": "Khwaja Mohammad Wazir"}
{"chunk": "aaenge waqt-e-KHizan chhoD de aai hai bahaar\nle le sayyaad qasam rakh de gulistan sar par", "topic": "couplet", "poet": "Khwaja Mohammad Wazir"}
{"chunk": "phir wahi hum the wahi tum the mohabbat the wahi\nsulh kar lete agar aankhen laDane ke liye", "topic": "couplet", "poet": "Khwaja Mohammad Wazir"}
{"chunk": "yun phir rahe hain jaise koi baat hi nahin\naaluda mere KHun se daman kiye hue", "topic": "couplet", "poet": "Khwaja Mohammad Wazir"}
{"chunk": "ghazab hai ruh se is jama-e-tan ka juda hona\nlibas-e-tang hai utrega aaKHir dhajjiyan ho kar", "topic": "couplet", "poet": "Khwaja Mohammad Wazir"}
{"chunk": "ek ko do kar dikhae aaina\ngar banaen aahan-e-shamshir se", "topic": "couplet", "poet": "Khwaja Mohammad Wazir"}
{"chunk": "chup rah ke guftugu hi se paDta hai tafarqe\nhote hain dono honT juda ek sada ke sath", "topic": "couplet", "poet": "Khwaja Mohammad Wazir"}
{"chunk": "KHak mein mil jae wo chashma na jis mein aab ho\nphuT jae aankh agar mauquf rona ho gaya", "topic": "couplet", "poet": "Khwaja Mohammad Wazir"}
{"chunk": "apne kuche mein mujhe rone to de ai rashk-e-gul\nbaghban pani hamesha dete hain gulzar ko", "topic": "couplet", "poet": "Khwaja Mohammad Wazir"}
{"chunk": "hijr mein ek mah ke aansu hamare gir paDe\naasman TuTa shab-e-furqat sitare gir paDe", "topic": "couplet", "poet": "Khwaja Mohammad Wazir"}
{"chunk": "hui gar sulh bhi to bhi rahi jang\nmila jab dil to aankh us se laDa ki", "topic": "couplet", "poet": "Khwaja Mohammad Wazir"}
{"chunk": "dekha jise bismil kya taka jise mara\nus aankh se Dariye jo KHuda se na Dare aankh", "topic": "couplet", "poet": "Khwaja Mohammad Wazir"}
{"chunk": "chhan Dala tamam kaba-o-dair\nai hamare KHuda kahan tu hai", "topic": "couplet", "poet": "Khwaja Mohammad Wazir"}
{"chunk": "wo zaKHm laga hai ki dikhai nahin deta\ndarkar hua marham-e-nayab ka phaha", "topic": "couplet", "poet": "Khwaja Mohammad Wazir"}
{"chunk": "but bhi na bhulen yaad KHuda ki bhi kijiye\npaDhiye namaz kar ke wuzu aab-e-gang se", "topic": "couplet", "poet": "Khwaja Mohammad Wazir"}
{"chunk": "KHud-ba-KHud apna janaza hai rawan\nhum ye kis ke Kushta-e-raftar hain", "topic": "couplet", "poet": "Khwaja Mohammad Wazir"}
{"chunk": "wasl ki raat hai bigDo na barabar to rahe\nphaT gaya mera gareban tumhaara daman", "topic": "couplet", "poet": "Khwaja Mohammad Wazir"}
{"chunk": "barson gul-e-KHurshid o gul-e-mah ko dekha\ntaza koi dikhlae hamein charKH-e-kuhan phul", "topic": "couplet", "poet": "Khwaja Mohammad Wazir"}
{"chunk": "hath dikhla ke ye bola wo musalman-zada\nho gaya dast-e-nigar ab to barahman apna", "topic": "couplet", "poet": "Khwaja Mohammad Wazir"}
{"chunk": "sab munajjam kahte hain ab hai barabar raat din\nsar se pa tak dekh kar zulf-e-daraaz-e-yar ko", "topic": "couplet", "poet": "Khwaja Mohammad Wazir"}
{"chunk": "silsila rakhta hai mera kufr kuchh islam se\nhain kai tasbih ke dane meri zunnar mein", "topic": "couplet", "poet": "Khwaja Mohammad Wazir"}
{"chunk": "tere kuche ki shayad rah bhuli\nsaba phirti hai muztar ku-ba-ku aaj", "topic": "couplet", "poet": "Khwaja Mohammad Wazir"}
{"chunk": "wo na aankhon se ho juda yarab\njab talak meri aankh band na ho", "topic": "couplet", "poet": "Khwaja Mohammad Wazir"}
{"chunk": "saKHti-ayyam dauDe aati hai patthar liye\nkya mera naKHl-e-tamanna barwar hone laga", "topic": "couplet", "poet": "Khwaja Mohammad Wazir"}
{"chunk": "zamin bhi nikli jati hai meri panw ke niche se\nmujhe mushkil hua hai sath dena apne manzil ka", "topic": "couplet", "poet": "Khwaja Mohammad Wazir"}
{"chunk": "be tere mujhe did ka kuchh shauq nahin hai\ntu parda-nashin hai to nigah gosha-nashin hai", "topic": "couplet", "poet": "Khwaja Mohammad Wazir"}
{"chunk": "is KHajalat ne abad tak mujhe sone na diya\nhijr mein lag gai thi ek ghaDi meri aankh", "topic": "couplet", "poet": "Khwaja Mohammad Wazir"}
{"chunk": "pahan lo ai buto zunnar-e-tasbih-e-sulaimani\nrakho raazi isi parde mein har shaiKH-o-barahman ko", "topic": "couplet", "poet": "Khwaja Mohammad Wazir"}
{"chunk": "kya did ke qabil tere kuche ki zamin hai\nhar gam hai naqsh-e-qadam-e-rah-guazri aankh", "topic": "couplet", "poet": "Khwaja Mohammad Wazir"}
{"chunk": "sar aankhon se karen sajda jidhar abru hilae wo\njuda kuchh kufr aur islam se mazhab hamara hai", "topic": "couplet", "poet": "Khwaja Mohammad Wazir"}
{"chunk": "saqi ke aane ki ye tamanna hai bazm mein\ndast-e-subu buland hai dast-e-dua ke sath", "topic": "couplet", "poet": "Khwaja Mohammad Wazir"}
{"chunk": "kahida mujh ko dekh ke wo ghairat-e-pari\nkahta hai aadmi ho ki mardum-gayah ho", "topic": "couplet", "poet": "Khwaja Mohammad Wazir"}
{"chunk": "ai buto dar-parda tum se zahidon ko bhi hai ishq\nsurat-e-tasbih pinhan rakhte hain zunnar ko", "topic": "couplet", "poet": "Khwaja Mohammad Wazir"}
{"chunk": "main ne yusuf jo kaha kyun bigDe\nmol le lega koi bik jaega?", "topic": "couplet", "poet": "Khwaja Mohammad Wazir"}
{"chunk": "dekh pachhtaega o but mere tarsane se\nuTh ke kabe ko chala jaunga but-KHane se", "topic": "couplet", "poet": "Khwaja Mohammad Wazir"}
{"chunk": "pahunchaya ta-ba-kaba-e-maqsud faqr ne\ntark-e-libas-e-jama-e-ehram ho gaya", "topic": "couplet", "poet": "Khwaja Mohammad Wazir"}
{"chunk": "saqiya hijr mein kab hai hawas-e-guft-o-shunid\nsaghar-e-gosh se mina-e-zaban dur rahe", "topic": "couplet", "poet": "Khwaja Mohammad Wazir"}
{"chunk": "mohabbat is liye zahir nahin ki\nki tum ko e'tibar aae na aae", "topic": "couplet", "poet": "Mirza Asman Jah Anjum"}
{"chunk": "nahin hai der yahan apni jaan jaane mein\ntumhaare aane ka bas intizar baqi hai", "topic": "couplet", "poet": "Mirza Asman Jah Anjum"}
{"chunk": "na tasalli na tashaffi na dilasa na wafa\numr ko kaTen tere chahne wale kyun-kar", "topic": "couplet", "poet": "Mirza Asman Jah Anjum"}
{"chunk": "KHuda ka ghar bhi hai dil mein buton ki chah bhi hai\nsanam-kada bhi hai dil apna KHanqah bhi hai", "topic": "couplet", "poet": "Mirza Asman Jah Anjum"}
{"chunk": "kuchh nahin malum hota dil ki uljhan ka sabab\nkis ko dekha tha ilahi baal suljhate hue", "topic": "couplet", "poet": "Mirza Asman Jah Anjum"}
{"chunk": "hath TuTen jo chhua bhi ho hath\ndukh gai un ki kalai kyun-kar", "topic": "couplet", "poet": "Mirza Asman Jah Anjum"}
{"chunk": "thak gae hum to fusun-saziyan karte karte\nus pe chalta nahin mutlaq koi ganDa tawiz", "topic": "couplet", "poet": "Mirza Asman Jah Anjum"}
{"chunk": "bais-e-tark-e-mulaqat batao to sahi\nchahne wala koi hum sa dikhao to sahi", "topic": "couplet", "poet": "Mirza Asman Jah Anjum"}
{"chunk": "main ne mana ki dil nahin nakaam\nphir mere kaam kyun nahin aata", "topic": "couplet", "poet": "Mirza Asman Jah Anjum"}
{"chunk": "shab-e-hijr jab KHwab dekha ye dekha\nki tujh ko gale se lagae hue hain", "topic": "couplet", "poet": "Mirza Asman Jah Anjum"}
{"chunk": "teri marzi gar isi mein hai ki ho didar-e-am\nhum ne aankhon par qadam sare zamane ke liye", "topic": "couplet", "poet": "Mirza Asman Jah Anjum"}
{"chunk": "unhen haal-e-dil kis tarah likh ke bhejen\nna hum un se waqif na wo hum se waqif", "topic": "couplet", "poet": "Mirza Asman Jah Anjum"}
{"chunk": "hum lab-e-gor ho gae zalim\ntu lab-e-baam kyun nahin aata", "topic": "couplet", "poet": "Mirza Asman Jah Anjum"}
{"chunk": "jab main kahta hun ki nadim ho kuchh apne zulm par\nsar jhuka kar kahte hain sharm-o-haya se kya kahen", "topic": "couplet", "poet": "Mirza Asman Jah Anjum"}
{"chunk": "dukhata hai mera dil be alif re\nhua hun ranj se main ze alif re", "topic": "couplet", "poet": "Mirza Asman Jah Anjum"}
{"chunk": "ye hai aawara-tabiat aur wo nazuk-mizaj\nmain dil-e-warafta nazr-e-yar kar sakta nahin", "topic": "couplet", "poet": "Mirza Asman Jah Anjum"}
{"chunk": "na puchha us masiha se kisi ne\ntere bimar ki bhi kuchh dawa hai", "topic": "couplet", "poet": "Mirza Asman Jah Anjum"}
{"chunk": "KHizan ruKHsat hui phir aamad-e-fasl-e-bahaari hai\ngareban KHud-baKHud hone laga hai dhajjiyan mera", "topic": "couplet", "poet": "Mirza Asman Jah Anjum"}
{"chunk": "abhi aae abhi kahne lage lo jate hain\naag lene ko jo aae the to aana kya tha", "topic": "couplet", "poet": "Mirza Asman Jah Anjum"}
{"chunk": "shab-e-furqat hai Thaharte nahin shoale dil mein\ntara TuTa ki meri aankh se aansu TuTa", "topic": "couplet", "poet": "Mirza Asman Jah Anjum"}
{"chunk": "hum apni ruh ko qasid bana ke bhejenge\ntera guzar jo wahan nama-bar nahin na sahi", "topic": "couplet", "poet": "Mirza Asman Jah Anjum"}
{"chunk": "ja lagegi kashti-e-dil sahil-e-ummid par\ndida-e-tar se agar dariya rawan ho jaega", "topic": "couplet", "poet": "Mirza Asman Jah Anjum"}
{"chunk": "ye bhi na puchha tum ne 'anjum' jita hai ya marta hai\nwah-ji-wa aashiq se koi aisi ghaflat karta hai", "topic": "couplet", "poet": "Mirza Asman Jah Anjum"}
{"chunk": "kuchh kahani nahin mera qissa\ntum suno aur kaha kare koi", "topic": "couplet", "poet": "Mirza Asman Jah Anjum"}
{"chunk": "KHud-ba-KHud yak-ba-yak chale aae\nmain to aankhen talak bichha na saka", "topic": "couplet", "poet": "Mirza Asman Jah Anjum"}
{"chunk": "un ke aane mein kyun KHalal Dala\nsatyanas ho tera badli", "topic": "couplet", "poet": "Mirza Asman Jah Anjum"}
{"chunk": "misal-e-charKH raha aasman sar-gardan\npar aaj tak na khula ye ki justuju kya hai", "topic": "couplet", "poet": "Mirza Asman Jah Anjum"}
{"chunk": "ye batlao hum ko bhi pahchante ho\nhamein kya jo ho sare aalam se waqif", "topic": "couplet", "poet": "Mirza Asman Jah Anjum"}
{"chunk": "hum bhi ab apni mohabbat se uThate hain hath\nchahne wala agar hum ko dikha aur koi", "topic": "couplet", "poet": "Mirza Asman Jah Anjum"}
{"chunk": "teri tegh ki aab jati rahi hai\nmere zaKHm pani churae hue hain", "topic": "couplet", "poet": "Mirza Asman Jah Anjum"}
{"chunk": "naqsh hoti jati hain lakhon buton ki suraten\nkya ye dil bhi KHitta-e-hindostan ho jaega", "topic": "couplet", "poet": "Mirza Asman Jah Anjum"}
{"chunk": "sada chaman se jo aati hai roz chaT chaT ki\nbalaen ghunche teri subh o sham lete hain", "topic": "couplet", "poet": "Mirza Asman Jah Anjum"}
{"chunk": "bata tu dil ke bachane ki koi rah bhi hai\nteri nigah ki nawak-fagan panah bhi hai", "topic": "couplet", "poet": "Mirza Asman Jah Anjum"}
{"chunk": "kis sher ki aamad hai ki ran kanp raha hai\nrustam ka jigar zer-e-kafan kanp raha hai", "topic": "couplet", "poet": "Mirza Salaamat Ali Dabeer"}
{"chunk": "dil saf ho kis tarah ki insaf nahin hai\ninsaf ho kis tarah ki dil saf nahin hai", "topic": "couplet", "poet": "Mirza Salaamat Ali Dabeer"}
{"chunk": "maut se kis ko rustagari hai\naaj wo kal hamari bari hai", "topic": "couplet", "poet": "Mirza Shauq Lakhnavi"}
{"chunk": "dekh lo hum ko aaj ji bhar ke\nkoi aata nahin hai phir mar ke", "topic": "couplet", "poet": "Mirza Shauq Lakhnavi"}
{"chunk": "gesu ruKH par hawa se hilte hain\nchaliye ab donon waqt milte hain", "topic": "couplet", "poet": "Mirza Shauq Lakhnavi"}
{"chunk": "chaman mein shab ko ghira abr-e-nau-bahaar raha\nhuzur aap ka kya kya na intizar raha", "topic": "couplet", "poet": "Mirza Shauq Lakhnavi"}
{"chunk": "sabit ye kar raha hun ki rahmat-shanas hun\nhar qism ka gunah kiye ja raha hun main", "topic": "couplet", "poet": "Mirza Shauq Lakhnavi"}
{"chunk": "gae jo aish ke din main shabab kya karta\nlaga ke jaan ko apni azab kya karta", "topic": "couplet", "poet": "Mirza Shauq Lakhnavi"}
{"chunk": "jigar kisi ka jale dil jale dimagh jale\nwo kah gae hain ki aaenge hum charagh jale", "topic": "couplet", "poet": "Mustafa Khan Yakrang"}
{"chunk": "kya jaaniye ki wasl tera kis ko ho nasib\nhum to tere firaq mein ai yar mar gae", "topic": "couplet", "poet": "Mustafa Khan Yakrang"}
{"chunk": "na kaho ye ki yar jata hai\nmera sabr-o-qarar jata hai", "topic": "couplet", "poet": "Mustafa Khan Yakrang"}
{"chunk": "dozaKH o jannat hain ab meri nazar ke samne\nghar raqibon ne banaya us ke ghar ke samne", "topic": "couplet", "poet": "Pandit Daya Shankar Naseem Lakhnawi"}
{"chunk": "lae us but ko iltija kar ke\nkufr TuTa KHuda KHuda kar ke", "topic": "couplet", "poet": "Pandit Daya Shankar Naseem Lakhnawi"}
{"chunk": "samjha hai haq ko apne hi jaanib har ek shaKHs\nye chand us ke sath chala jo jidhar gaya", "topic": "couplet", "poet": "Pandit Daya Shankar Naseem Lakhnawi"}
{"chunk": "buton ki gali chhoD kar kaun jae\nyahin se hai kaba ko sajda hamara", "topic": "couplet", "poet": "Pandit Daya Shankar Naseem Lakhnawi"}
{"chunk": "kya lutf jo ghair parda khole\njadu wo jo sar pe chaDh ke bole", "topic": "couplet", "poet": "Pandit Daya Shankar Naseem Lakhnawi"}
{"chunk": "junun ki chaak-zani ne asar kiya wan bhi\njo KHat mein haal likha tha wo KHat ka haal hua", "topic": "couplet", "poet": "Pandit Daya Shankar Naseem Lakhnawi"}
{"chunk": "jab mile do dil muKHil phir kaun hai\nbaiTh jao KHud haya uTh jaegi", "topic": "couplet", "poet": "Pandit Daya Shankar Naseem Lakhnawi"}
{"chunk": "kucha-e-jaanan ki milti thi na rah\nband kin aankhen to rasta khul gaya", "topic": "couplet", "poet": "Pandit Daya Shankar Naseem Lakhnawi"}
{"chunk": "jab na jite-ji mere kaam aaegi\nkya ye duniya aaqibat baKHshwaegi", "topic": "couplet", "poet": "Pandit Daya Shankar Naseem Lakhnawi"}
{"chunk": "jo din ko niklo to KHurshid gird-e-sar ghume\nchalo jo shab ko to qadmon pe mahtab gire", "topic": "couplet", "poet": "Pandit Daya Shankar Naseem Lakhnawi"}
{"chunk": "makan sine ka pata hun dam-ba-dam KHali\nnazar bacha ke tu ai dil kidhar ko jata hai", "topic": "couplet", "poet": "Pandit Daya Shankar Naseem Lakhnawi"}
{"chunk": "chala duKHtar-e-raz ko le kar jo saqi\nfarishta hue sath ghar dekhne ko", "topic": "couplet", "poet": "Pandit Daya Shankar Naseem Lakhnawi"}
{"chunk": "mani-e-raushan jo hon to sau se behtar ek sher\nmatla-e-KHurshid kafi hai pae-diwan-e-subh", "topic": "couplet", "poet": "Pandit Daya Shankar Naseem Lakhnawi"}
{"chunk": "subh-dam ghaeb hue 'anjum' to sabit ho gaya\nKHanda-e-behuda par toDe gae dandan-e-subh", "topic": "couplet", "poet": "Pandit Daya Shankar Naseem Lakhnawi"}
{"chunk": "tha sam pe ye us pari ka naqsha\nsab aankh mila kahte the aa", "topic": "couplet", "poet": "Pandit Daya Shankar Naseem Lakhnawi"}
{"chunk": "zulm ki Tahni kabhi phalti nahin\nnaw kaghaz ki kahin chalti nahin", "topic": "couplet", "poet": "Rangin Saadat Yaar Khan"}
{"chunk": "baadal aae hain ghir gulal ke lal\nkuchh kisi ka nahin kisi ko KHayal", "topic": "couplet", "poet": "Rangin Saadat Yaar Khan"}
{"chunk": "jhuTa kabhi na jhuTa howe\njhuTe ke aage sachcha rowe", "topic": "couplet", "poet": "Rangin Saadat Yaar Khan"}
{"chunk": "hai ye duniya ja-e-ibrat KHak se insan ki\nban gae kitne subu kitne hi paimane hue", "topic": "couplet", "poet": "Rangin Saadat Yaar Khan"}
{"chunk": "pa-bos-e-yar ki hamein hasrat hai ai nasim\naahista aaiyo tu hamare mazar par", "topic": "couplet", "poet": "Rangin Saadat Yaar Khan"}
{"chunk": "wo na aae to tu hi chal 'rangin'\nis mein kya teri shan jati hai", "topic": "couplet", "poet": "Rangin Saadat Yaar Khan"}
{"chunk": "ta hashr rahe ye dagh dil ka\nya-rab na bujhe charagh dil ka", "topic": "couplet", "poet": "Rangin Saadat Yaar Khan"}
{"chunk": "tha jahan mai-KHana barpa us jagah masjid bani\nTuT kar masjid ko phir dekha to but-KHane hue", "topic": "couplet", "poet": "Rangin Saadat Yaar Khan"}
{"chunk": "mana karte ho abas yaro aaj\nus ke ghar jaenge par jaenge hum", "topic": "couplet", "poet": "Rangin Saadat Yaar Khan"}
{"chunk": "aa andalib mil ke karen aah-o-zariyan\ntu hae gul pukar main chillaun hae dil", "topic": "couplet", "poet": "Rind Lakhnavi"}
{"chunk": "TuTe but masjid bani mismar but-KHana hua\njab to ek surat bhi thi ab saf virana hua", "topic": "couplet", "poet": "Rind Lakhnavi"}
{"chunk": "chandni raaton mein chillata phira\nchand si jis ne wo surat dekh li", "topic": "couplet", "poet": "Rind Lakhnavi"}
{"chunk": "did-e-laila ke liye dida-e-majnun hai zarur\nmeri aankhon se koi dekhe tamasha tera", "topic": "couplet", "poet": "Rind Lakhnavi"}
{"chunk": "kabe ko jata kis liye hindostan se main\nkis but mein shahr-e-hind ke shan-e-KHuda na thi", "topic": "couplet", "poet": "Rind Lakhnavi"}
{"chunk": "apne marne ka agar ranj mujhe hai to ye hai\nkaun uThaega teri jaur o jafa mere baad", "topic": "couplet", "poet": "Rind Lakhnavi"}
{"chunk": "maut aa jae qaid mein sayyaad\naarzu ho agar rihai ki", "topic": "couplet", "poet": "Rind Lakhnavi"}
{"chunk": "phir wahi kunj-e-qafas hai wahi sayyaad ka ghar\nchaar din aur hawa bagh ki kha le bulbul", "topic": "couplet", "poet": "Rind Lakhnavi"}
{"chunk": "rasta rok ke kah lunga jo kahna hai mujhe\nkya miloge na kabhi rah mein aate jate", "topic": "couplet", "poet": "Rind Lakhnavi"}
{"chunk": "hum jo kahte hain sarasar hai ghalat\nsab baja aap jo farmaiyega", "topic": "couplet", "poet": "Rind Lakhnavi"}
{"chunk": "mai pila aisi ki saqi na rahe hosh mujhe\nek saghar se do aalam hon faramosh mujhe", "topic": "couplet", "poet": "Rind Lakhnavi"}
{"chunk": "mai-kash hun wo ki puchhta hun uTh ke hashr mein\nkyun ji sharab ki hain dukanen yahan kahin", "topic": "couplet", "poet": "Rind Lakhnavi"}
{"chunk": "tabiat ko hoga qalaq chand roz\nThaharte Thaharte Thahar jaegi", "topic": "couplet", "poet": "Rind Lakhnavi"}
{"chunk": "shauq-e-nazzara-e-didar mein tere hamdam\njaan aankhon mein meri jaan raha karti hai", "topic": "couplet", "poet": "Rind Lakhnavi"}
{"chunk": "laegi gardish mein tujh ko bhi meri aawargi\nku-ba-ku main hun to tu bhi dar-ba-dar ho jaega", "topic": "couplet", "poet": "Rind Lakhnavi"}
{"chunk": "kisi ka koi mar jae hamare ghar mein matam hai\ngharaz barah mahine tis din hum ko moharram hai", "topic": "couplet", "poet": "Rind Lakhnavi"}
{"chunk": "aankh se qatl kare lab se jalae murde\nshoabada-baz ka adna sa karishma dekho", "topic": "couplet", "poet": "Rind Lakhnavi"}
{"chunk": "ai pari husn tera raunaq-e-hindustan hai\nhusn-e-yusuf hai faqat misr ke bazar ka rup", "topic": "couplet", "poet": "Rind Lakhnavi"}
{"chunk": "rutba-e-kufr hai kis baat mein kam iman se\nshaukat-e-kaba to hai shan-e-kalisa dekho", "topic": "couplet", "poet": "Rind Lakhnavi"}
{"chunk": "naz-e-beja uThaiye kis se\nab na wo dil na wo dimagh raha", "topic": "couplet", "poet": "Rind Lakhnavi"}
{"chunk": "hur par aankh na Dale kabhi shaida tera\nsab se begana hai ai dost shanasa tera", "topic": "couplet", "poet": "Rind Lakhnavi"}
{"chunk": "aalam-pasand ho gai jo baat tum ne ki\njo chaal tum chale wo zamane mein chal gai", "topic": "couplet", "poet": "Rind Lakhnavi"}
{"chunk": "zulfon ki tarah umr basar ho gai apni\nhum KHana-ba-doshon ko kahin ghar nahin milta", "topic": "couplet", "poet": "Rind Lakhnavi"}
{"chunk": "ai shab-e-furqat na kar mujh par azab\nmain ne tera munh nahin kala kiya", "topic": "couplet", "poet": "Rind Lakhnavi"}
{"chunk": "qais samjha meri laila ki sawari aai\ndur se jab koi sahra mein bagula uTTha", "topic": "couplet", "poet": "Rind Lakhnavi"}
{"chunk": "paron ko khol de zalim jo band karta hai\nqafas ko le ke main uD jaunga kahan sayyaad", "topic": "couplet", "poet": "Rind Lakhnavi"}
{"chunk": "barahana dekh kar aashiq mein jaan-e-taza aati hai\nsarapa ruh ka aalam hai tere jism-e-uryan mein", "topic": "couplet", "poet": "Rind Lakhnavi"}
{"chunk": "tha muqaddam ishq-e-but islam par tifli mein bhi\nya sanam kah kar paDha maktab mein bismillah ko", "topic": "couplet", "poet": "Rind Lakhnavi"}
{"chunk": "agari ka hai guman shak hai malagiri ka\nrang laya hai dupaTTa tera maila ho kar", "topic": "couplet", "poet": "Rind Lakhnavi"}
{"chunk": "laila majnun ka raTti hai nam\ndiwani hui hai bak rahi hai", "topic": "couplet", "poet": "Rind Lakhnavi"}
{"chunk": "karim jo mujhe deta hai banT khata hun\nmere tariq mein tanha-KHori halal nahin", "topic": "couplet", "poet": "Rind Lakhnavi"}
{"chunk": "pas-e-din kufr mein bhi tha malhuz\nbut ko puja KHuda KHuda kar ke", "topic": "couplet", "poet": "Rind Lakhnavi"}
{"chunk": "hun wo kafir ki musalmanon ne aksar mujh ko\nphunkte ka'be mein naqus-e-kalisa dekha", "topic": "couplet", "poet": "Rind Lakhnavi"}
{"chunk": "ai junun tu hi chhuDae to chhuTun is qaid se\ntauq-e-gardan ban gai hai meri danai mujhe", "topic": "couplet", "poet": "Rind Lakhnavi"}
{"chunk": "ishq kuchh aap pe mauquf nahin KHush rahiye\nek se ek zamane mein tarahdar bahut", "topic": "couplet", "poet": "Rind Lakhnavi"}
{"chunk": "kafir hun na phunkun jo tere kabe mein ai shaiKH\nnaqus baghal mein hai musalla na samajhna", "topic": "couplet", "poet": "Rind Lakhnavi"}
{"chunk": "khuli hai kunj-e-qafas mein meri zaban sayyaad\nmain majra-e-chaman kya karun bayan sayyaad", "topic": "couplet", "poet": "Rind Lakhnavi"}
{"chunk": "hijr ki shab hath mein le kar charagh-e-mahtab\nDhunDhta phirta hun gardun par sahar milti nahin", "topic": "couplet", "poet": "Rind Lakhnavi"}
{"chunk": "diwanon se kah do ki chali baad-e-bahaari\nkya ab ke baras chaak gareban na karenge", "topic": "couplet", "poet": "Rind Lakhnavi"}
{"chunk": "udas dekh ke mujh ko chaman dikhata hai\nkai baras mein hua hai mizaj-dan sayyaad", "topic": "couplet", "poet": "Rind Lakhnavi"}
{"chunk": "rindan-e-ishq chhuT gae mazhab ki qaid se\nghanTa raha gale mein na zunnar rah gaya", "topic": "couplet", "poet": "Rind Lakhnavi"}
{"chunk": "bachega na kawish se mizhgan ki dil\nki nashtar bahut aabla ek hai", "topic": "couplet", "poet": "Rind Lakhnavi"}
{"chunk": "KHak chhanwati hai diwanon se apne muddaton\nwo pari jab tak na kar le dar-ba-dar milti nahin", "topic": "couplet", "poet": "Rind Lakhnavi"}
{"chunk": "imsal fasl-e-gul mein wo phir chaak ho gae\nagle baras ke the jo gareban siye hue", "topic": "couplet", "poet": "Rind Lakhnavi"}
{"chunk": "pher lata hai KHat-e-shauq mera ho ke tabah\nzabh kar Dalunga ab ki jo kabutar bahka", "topic": "couplet", "poet": "Rind Lakhnavi"}
{"chunk": "lala-ruyon se kab faragh raha\nek na ek gul ka dil pe dagh raha", "topic": "couplet", "poet": "Rind Lakhnavi"}
{"chunk": "muzhda-baad ai baada-KHwaro daur-e-waiz ho chuka\nmadrase khode gae tamir mai-KHana hua", "topic": "couplet", "poet": "Rind Lakhnavi"}
{"chunk": "manzil-e-ishq ki hai rah hamwar\nna bulandi hai yan na pasti hai", "topic": "couplet", "poet": "Rind Lakhnavi"}
{"chunk": "maza paDa hai qanaat ka ahd-e-tifli se\nmain ser ho ke na pita tha shir-e-madar ko", "topic": "couplet", "poet": "Rind Lakhnavi"}
{"chunk": "kya sun chuke hain aamad-e-fasl-e-bahaar hath\njate hain su-e-jeb jo be-iKHtiyar hath", "topic": "couplet", "poet": "Rind Lakhnavi"}
{"chunk": "tirchhi nazron se na dekho aashiq-e-dil-gir ko\nkaise tir-andaz ho sidha to kar lo tir ko", "topic": "couplet", "poet": "Wazir Ali Saba Lakhnavi"}
{"chunk": "aap hi apne zara jaur-o-sitam ko dekhen\nhum agar arz karenge to shikayat hogi", "topic": "couplet", "poet": "Wazir Ali Saba Lakhnavi"}
{"chunk": "dil mein ek dard uTha aankhon mein aansu bhar aae\nbaiThe baiThe hamein kya jaaniye kya yaad aaya", "topic": "couplet", "poet": "Wazir Ali Saba Lakhnavi"}
{"chunk": "baqi rahe na farq zamin aasman mein\napna qadam uTha len agar darmiyan se hum", "topic": "couplet", "poet": "Wazir Ali Saba Lakhnavi"}
{"chunk": "baat bhi aap ke aage na zaban se nikli\nlijiye aae the hum soch ke kya kya dil mein", "topic": "couplet", "poet": "Wazir Ali Saba Lakhnavi"}
{"chunk": "kahte hain mere dost mera haal dekh kar\ndushman ko bhi KHuda na kare mubtala-e-ishq", "topic": "couplet", "poet": "Wazir Ali Saba Lakhnavi"}
{"chunk": "na karen aap wafa hum ko kya\nbewafa aap hi kahlaiyega", "topic": "couplet", "poet": "Wazir Ali Saba Lakhnavi"}
{"chunk": "aadam se bagh-e-KHuld chhuTa hum se ku-e-yar\nwo ibtida-e-ranj hai ye intiha-e-ranj", "topic": "couplet", "poet": "Wazir Ali Saba Lakhnavi"}
{"chunk": "teri talash mein mah ki tarah main phirta hun\nkahan tu raat ko ai aaftab rahta hai", "topic": "couplet", "poet": "Wazir Ali Saba Lakhnavi"}
{"chunk": "qaid-e-mazhab waqai ek rog hai\naadmi ko chahiye aazad ho", "topic": "couplet", "poet": "Wazir Ali Saba Lakhnavi"}
{"chunk": "mere baghal mein rah ke mujhi ko kiya zalil\nnafrat si ho gai dil-e-KHana-KHarab se", "topic": "couplet", "poet": "Wazir Ali Saba Lakhnavi"}
{"chunk": "kaleja kanpta hai dekh kar is sard-mehri ko\ntumhaare ghar mein kya aae ki hum kashmir mein aae", "topic": "couplet", "poet": "Wazir Ali Saba Lakhnavi"}
{"chunk": "itni to did-e-ishq ki tasir dekhiye\njis samt dekhiye teri taswir dekhiye", "topic": "couplet", "poet": "Wazir Ali Saba Lakhnavi"}
{"chunk": "kaba banaiye ki kalisa banaiye\ndil sa makan hawale kiya hai janab ke", "topic": "couplet", "poet": "Wazir Ali Saba Lakhnavi"}
{"chunk": "hain wo sufi jo kabhi nala-e-naqus suna\nwajd karne lage hum dil ka ajab haal hua", "topic": "couplet", "poet": "Wazir Ali Saba Lakhnavi"}
{"chunk": "hua dhup mein bhi na kam husn-e-yar\nkanhayya bana wo jo sanwla gaya", "topic": "couplet", "poet": "Wazir Ali Saba Lakhnavi"}
{"chunk": "roz o shab furqat-e-jaanan mein basar ki hum ne\ntujh se kuchh kaam na ai gardish-e-dauran nikla", "topic": "couplet", "poet": "Wazir Ali Saba Lakhnavi"}
{"chunk": "sakin-e-dair hun ek but ka hun banda ba-KHuda\nKHud wo kafir hain jo kahte hain musalman mujh ko", "topic": "couplet", "poet": "Wazir Ali Saba Lakhnavi"}
{"chunk": "na paDha yar ne ahwal-e-shikasta mera\nKHat ke purze kiye bazu-e-kabutar toDa", "topic": "couplet", "poet": "Wazir Ali Saba Lakhnavi"}
{"chunk": "aashiq hain hum ko harf-e-mohabbat se kaam hai\nmulla nikalta phire matlab kitab se", "topic": "couplet", "poet": "Wazir Ali Saba Lakhnavi"}
{"chunk": "tumhaari zulf na girdab-e-naf tak pahunchi\nhui na chashma-e-haiwan se faiz-yab ghaTa", "topic": "couplet", "poet": "Wazir Ali Saba Lakhnavi"}
{"chunk": "hum rind-e-pareshan hain mah-e-ramazan hai\nchamki hui in rozon mein waiz ki dukan hai", "topic": "couplet", "poet": "Wazir Ali Saba Lakhnavi"}
{"chunk": "kabe ki samt sajda kiya dil ko chhoD kar\nto kis taraf tha dhyan hamara kidhar gaya", "topic": "couplet", "poet": "Wazir Ali Saba Lakhnavi"}
{"chunk": "mai pi ke id kijiye guzra mah-e-siyam\ntasbih rakhiye saghar-o-mina uThaiye", "topic": "couplet", "poet": "Wazir Ali Saba Lakhnavi"}
{"chunk": "saf qulqul se sada aati hai aamin aamin\napne saqi ko jo hum rind dua dete hain", "topic": "couplet", "poet": "Wazir Ali Saba Lakhnavi"}
{"chunk": "ulfat-e-kucha-e-jaanan ne kiya KHana-KHarab\nbarhaman dair se kabe se musalman nikla", "topic": "couplet", "poet": "Wazir Ali Saba Lakhnavi"}
{"chunk": "majnun nahin ki ek hi laila ke ho rahen\nrahta hai apne sath naya ek nigar roz", "topic": "couplet", "poet": "Wazir Ali Saba Lakhnavi"}
{"chunk": "paya hai is qadar suKHan-e-saKHt ne riwaj\npunjabi baat karte hain pashtu zaban mein", "topic": "couplet", "poet": "Wazir Ali Saba Lakhnavi"}
{"chunk": "KHak mein mujh ko mila ke wo sanam kahta hai\napne allah se ja kar meri fariyaad karo", "topic": "couplet", "poet": "Wazir Ali Saba Lakhnavi"}
{"chunk": "aap ko ghair bahut dekhte hain\nek din dekhiye pachhtaiyega", "topic": "couplet", "poet": "Wazir Ali Saba Lakhnavi"}
{"chunk": "KHud-raftagi hai chashm-e-haqiqat jo wa hui\ndarwaza khul gaya to main ghar se nikal gaya", "topic": "couplet", "poet": "Wazir Ali Saba Lakhnavi"}
{"chunk": "donon chashmon se mari ashk baha karte hain\nmaujzan rahta hai dariya ke kinare dariya", "topic": "couplet", "poet": "Wazir Ali Saba Lakhnavi"}
{"chunk": "jab main rota hun to allah re hansna un ka\nqahqahon mein mere nalon ko uDa dete hain", "topic": "couplet", "poet": "Wazir Ali Saba Lakhnavi"}
{"chunk": "tu apne panw ki mehndi chhuDa ke de ai mahr\nfalak ko chahiye ghaza ruKH-e-qamar ke liye", "topic": "couplet", "poet": "Wazir Ali Saba Lakhnavi"}
{"chunk": "mere ashaar se mazmun-e-ruKH-e-yar khula\nbe-ahadis nahin matlab-e-quran nikla", "topic": "couplet", "poet": "Wazir Ali Saba Lakhnavi"}
{"chunk": "dasht-e-junun mein aa gain aankhen jo un ki yaad\nbhaga mein KHak Dal ke chashm-e-ghazal mein", "topic": "couplet", "poet": "Wazir Ali Saba Lakhnavi"}
{"chunk": "fasl-e-gul hi zahidon ko gham hi mai-kash shad hain\nmasjiden suni paDi hain bhTTiyan aabaad hain", "topic": "couplet", "poet": "Wazir Ali Saba Lakhnavi"}
{"chunk": "hum bhi zarur kahte kisi kaam ke liye\nfursat na aasman ko mili apne kaam se", "topic": "couplet", "poet": "Wazir Ali Saba Lakhnavi"}
{"chunk": "dekhiye aaj wo tashrif kahan farmaen\nhum se wada hai juda ghair se iqrar juda", "topic": "couplet", "poet": "Wazir Ali Saba Lakhnavi"}
{"chunk": "kya banaya hai buton ne mujh ko\nnam rakkha hai musalman mera", "topic": "couplet", "poet": "Wazir Ali Saba Lakhnavi"}
{"chunk": "chashm wa rah gai dekha jo tilismat-e-jahan\naaina ban gae hum mahw-e-tamasha ho kar", "topic": "couplet", "poet": "Wazir Ali Saba Lakhnavi"}
{"chunk": "chaar unsur ke sab tamashe hain\nwah ye chaar bagh kis ka hai", "topic": "couplet", "poet": "Wazir Ali Saba Lakhnavi"}
{"chunk": "uTha di qaid-e-mazhab dil se hum ne\nqafas se tair-e-idrak nikla", "topic": "couplet", "poet": "Wazir Ali Saba Lakhnavi"}
{"chunk": "kudurat nahin apni tab-e-rawan mein\nbahut saf bahta hai dariya hamara", "topic": "couplet", "poet": "Wazir Ali Saba Lakhnavi"}
{"chunk": "yaad-e-mizhgan mein meri aankh lagi jati hai\nlog sach kahte hain suli pe bhi nind aati hai", "topic": "couplet", "poet": "Wazir Ali Saba Lakhnavi"}
{"chunk": "nahin hai hajiyon ko mai-kashi ki kaifiyyat\ngae haram ko to hogi bahut KHarab ghaTa", "topic": "couplet", "poet": "Wazir Ali Saba Lakhnavi"}
{"chunk": "tair-e-aql ko mazur kaha zahid ne\npar-e-parwaz mein tasbih ka Dora bandha", "topic": "couplet", "poet": "Wazir Ali Saba Lakhnavi"}
{"chunk": "saqiya ab ke baDe zoron pe hain hum mai-parast\nchal ke waiz ko sar-e-mimbar lataDa chahiye", "topic": "couplet", "poet": "Wazir Ali Saba Lakhnavi"}
{"chunk": "ai saba qila-e-hasti se jo dam ghabraya\nbaDh ke do-chaar qadam maut ka aaga bandha", "topic": "couplet", "poet": "Wazir Ali Saba Lakhnavi"}
{"chunk": "jab us be-mehr ko ai jazb-e-dil kuchh josh aata hai\nmah-e-nau ki tarah khole hue aaghosh aata hai", "topic": "couplet", "poet": "Wazir Ali Saba Lakhnavi"}
{"chunk": "musibat ka pahaD aaKHir kisi din kaT hi jaega\nmujhe sar mar kar teshe se mar jaana nahin aata", "topic": "couplet", "poet": "Yagana Changezi"}
{"chunk": "kashish-e-lucknow are tauba\nphir wahi hum wahi aminabaad", "topic": "couplet", "poet": "Yagana Changezi"}
{"chunk": "gunah gin ke main kyun apne dil ko chhoTa karun\nsuna hai tere karam ka koi hisab nahin", "topic": "couplet", "poet": "Yagana Changezi"}
{"chunk": "sabr karna saKHt mushkil hai taDapna sahl hai\napne bas ka kaam kar leta hun aasan dekh kar", "topic": "couplet", "poet": "Yagana Changezi"}
{"chunk": "dard ho to dawa bhi mumkin hai\nwahm ki kya dawa kare koi", "topic": "couplet", "poet": "Yagana Changezi"}
{"chunk": "pahaD kaTne wale zamin se haar gae\nisi zamin mein dariya samae hain kya kya", "topic": "couplet", "poet": "Yagana Changezi"}
{"chunk": "ilm kya ilm ki haqiqat kya\njaisi jis ke guman mein aai", "topic": "couplet", "poet": "Yagana Changezi"}
{"chunk": "sab tere siwa kafir aaKHir is ka matlab kya\nsar phira de insan ka aisa KHabt-e-mazhab kya", "topic": "couplet", "poet": "Yagana Changezi"}
{"chunk": "KHudi ka nashsha chaDha aap mein raha na gaya\nKHuda bane the 'yagana' magar bana na gaya", "topic": "couplet", "poet": "Yagana Changezi"}
{"chunk": "kisi ke ho raho achchhi nahin ye aazadi\nkisi ki zulf se lazim hai silsila dil ka", "topic": "couplet", "poet": "Yagana Changezi"}
{"chunk": "maut mangi thi KHudai to nahin mangi thi\nle dua kar chuke ab tark-e-dua karte hain", "topic": "couplet", "poet": "Yagana Changezi"}
{"chunk": "sharbat ka ghunT jaan ke pita hun KHun-e-dil\ngham khate khate munh ka maza tak bigaD gaya", "topic": "couplet", "poet": "Yagana Changezi"}
{"chunk": "jaise dozaKH ki hawa kha ke abhi aaya ho\nkis qadar waiz-e-makkar Daraata hai mujhe", "topic": "couplet", "poet": "Yagana Changezi"}
{"chunk": "nai zamin naya aasman nai duniya\najib shai ye tilism KHayal hota hai", "topic": "couplet", "poet": "Yagana Changezi"}
{"chunk": "waiz ki aankhen khul gain pite hi saqiya\nye jam-e-mai tha ya koi dariya-e-nur tha", "topic": "couplet", "poet": "Yagana Changezi"}
{"chunk": "diwana-war dauD ke koi lipaT na jae\naankhon mein aankhen Dal ke dekha na kijiye", "topic": "couplet", "poet": "Yagana Changezi"}
{"chunk": "kyun kisi se wafa kare koi\ndil na mane to kya kare koi", "topic": "couplet", "poet": "Yagana Changezi"}
{"chunk": "KHuda hi jaane 'yagana' main kaun hun kya hun\nKHud apni zat pe shak dil mein aae hain kya kya", "topic": "couplet", "poet": "Yagana Changezi"}
{"chunk": "mujhe dil ki KHata par 'yas' sharmana nahin aata\nparaya jurm apne nam likhwana nahin aata", "topic": "couplet", "poet": "Yagana Changezi"}
{"chunk": "wahi saqi wahi saghar wahi shisha wahi baada\nmagar lazim nahin har ek par yaksan asar hona", "topic": "couplet", "poet": "Yagana Changezi"}
{"chunk": "buton ko dekh ke sab ne KHuda ko pahchana\nKHuda ke ghar to koi banda-e-KHuda na gaya", "topic": "couplet", "poet": "Yagana Changezi"}
{"chunk": "pukarta raha kis kis ko Dubne wala\nKHuda the itne magar koi aaDe aa na gaya", "topic": "couplet", "poet": "Yagana Changezi"}
{"chunk": "muflisi mein mizaj shahana\nkis maraz ki dawa kare koi", "topic": "couplet", "poet": "Yagana Changezi"}
{"chunk": "be-dhaDak pichhle pahar nala-o-shewan na karen\nkah de itna to koi taza-giraftaron se", "topic": "couplet", "poet": "Yagana Changezi"}
{"chunk": "pahunchi yahan bhi shaiKH o barhaman ki kashmakash\nab mai-kada bhi sair ke qabil nahin raha", "topic": "couplet", "poet": "Yagana Changezi"}
{"chunk": "jhankne takne ka waqt gaya\nab wo hum hain na wo zamana hai", "topic": "couplet", "poet": "Yagana Changezi"}
{"chunk": "kaba nahin ki sari KHudai ko daKHl ho\ndil mein siwae yar kisi ka guzar nahin", "topic": "couplet", "poet": "Yagana Changezi"}
{"chunk": "parda-e-hijr wahi hasti-e-mauhum thi 'yas'\nsach hai pahle nahin malum tha ye raaz mujhe", "topic": "couplet", "poet": "Yagana Changezi"}
{"chunk": "dur se dekhne ka 'yas' gunahgar hun main\naashna tak na hue lab kabhi paimane se", "topic": "couplet", "poet": "Yagana Changezi"}
{"chunk": "aa rahi hai ye sada kan mein viranon se\nkal ki hai baat ki aabaad the diwanon se", "topic": "couplet", "poet": "Yagana Changezi"}
{"chunk": "mujhe ai naKHuda aaKHir kisi ko munh dikhana hai\nbahana kar ke tanha par utar jaana nahin aata", "topic": "couplet", "poet": "Yagana Changezi"}
{"chunk": "KHuda jaane ajal ko pahle kis par rahm aaega\ngiraftar-e-qafas par ya giraftar-e-nasheman par", "topic": "couplet", "poet": "Yagana Changezi"}
{"chunk": "ghaalib aur mirza 'yagana' ka\naaj kya faisla kare koi", "topic": "couplet", "poet": "Yagana Changezi"}
{"chunk": "baz aa sahil pe ghote khane wale baz aa\nDub marne ka maza dariya-e-be-sahil mein hai", "topic": "couplet", "poet": "Yagana Changezi"}
{"chunk": "payam-e-zer-e-lab aisa ki kuchh suna na gaya\nishaara pate hi angDai li raha na gaya", "topic": "couplet", "poet": "Yagana Changezi"}
{"chunk": "kar-gah-e-duniya ki nesti bhi hasti hai\nek taraf ujaDti hai ek samt basti hai", "topic": "couplet", "poet": "Yagana Changezi"}
{"chunk": "saqi main dekhta hun zamin aasman ka farq\narsh-e-barin mein aur tere aastane mein", "topic": "couplet", "poet": "Yagana Changezi"}
{"chunk": "marte dam tak teri talwar ka dam bharte rahe\nhaq ada ho na saka phir bhi wafadaron se", "topic": "couplet", "poet": "Yagana Changezi"}
{"chunk": "dair o haram bhi Dhah gae jab dil nahin raha\nsab dekhte hi dekhte virana ho gaya", "topic": "couplet", "poet": "Yagana Changezi"}
{"chunk": "duniya ke sath din ki begar al-aman\ninsan aadmi na hua jaanwar hua", "topic": "couplet", "poet": "Yagana Changezi"}
{"chunk": "farda ko dur hi se hamara salam hai\ndil apna sham hi se charagh-e-sahar hua", "topic": "couplet", "poet": "Yagana Changezi"}
{"chunk": "rang badla phir hawa ka mai-kashon ke din phire\nphir chali baad-e-saba phir mai-kade ka dar khula", "topic": "couplet", "poet": "Yagana Changezi"}
{"chunk": "na sang-e-mil na naqsh-e-qadam na bang-e-jaras\nbhaTak na jaen musafir adam ki manzil ke", "topic": "couplet", "poet": "Yagana Changezi"}
{"chunk": "'yagana' wahi fateh-e-lakhknau hain\ndil-e-sang-o-ahan mein ghar karne wale", "topic": "couplet", "poet": "Yagana Changezi"}
{"chunk": "KHuda malum is aaghaz ka anjam kya hoga\nchhiDa hai saz-e-hasti mubtada-e-be-KHabar ho kar", "topic": "couplet", "poet": "Yagana Changezi"}
{"chunk": "zamana KHuda ko KHuda jaanta hai\nyahi jaanta hai to kya jaanta hai", "topic": "couplet", "poet": "Yagana Changezi"}
{"chunk": "yaksan kabhi kisi ki na guzri zamane mein\nyaadash-ba-KHair baiThe the kal aashiyane mein", "topic": "couplet", "poet": "Yagana Changezi"}
{"chunk": "duniya se 'yas' jaane ko ji chahta nahin\nallah re husn gulshan-e-na-paedar ka", "topic": "couplet", "poet": "Yagana Changezi"}
{"chunk": "husn-e-zati bhi chhupae se kahin chhupta hai\nsat pardon se ayan shahid-e-mani hoga", "topic": "couplet", "poet": "Yagana Changezi"}
{"chunk": "'yas' is charKH-e-zamana-saz ka kya e'tibar\nmehrban hai aaj kal na-mehrban ho jaega", "topic": "couplet", "poet": "Yagana Changezi"}
{"chunk": "apni haalat ka KHud ehsas nahin hai mujh ko\nmain ne auron se suna hai ki pareshan hun main", "topic": "couplet", "poet": "Aasi uldani"}
{"chunk": "kahte hain ki ummid pe jita hai zamana\nwo kya kare jis ko koi ummid nahin ho", "topic": "couplet", "poet": "Aasi uldani"}
{"chunk": "sabr par dil ko to aamada kiya hai lekin\nhosh uD jate hain ab bhi teri aawaz ke sath", "topic": "couplet", "poet": "Aasi uldani"}
{"chunk": "ishq paband-e-wafa hai na ki paband-e-rusum\nsar jhukane ko nahin kahte hain sajda karna", "topic": "couplet", "poet": "Aasi uldani"}
{"chunk": "betab sa phirta hai kai roz se 'asi'\nbechaare ne phir tum ko kahin dekh liya hai", "topic": "couplet", "poet": "Aasi uldani"}
{"chunk": "jahan apna qissa sunana paDa\nwahin hum ko rona rulana paDa", "topic": "couplet", "poet": "Aasi uldani"}
{"chunk": "murattab kar gaya ek ishq ka qanun duniya mein\nwo diwane hain jo majnun ko diwana batate hain", "topic": "couplet", "poet": "Aasi uldani"}
{"chunk": "jis ki ada ada pe ho insaniyat ko naz\nmil jae kash aisa bashar DhunDte hain hum", "topic": "couplet", "poet": "Ajiz Matvi"}
{"chunk": "jamhuriyat ka dars agar chahte hain aap\nkoi bhi saya-dar shajar dekh lijiye", "topic": "couplet", "poet": "Ajiz Matvi"}
{"chunk": "main jin ko apna kahta hun kab wo mere kaam aate hain\nye sara sansar hai sapna sab jhuTe rishte-nate hain", "topic": "couplet", "poet": "Ajiz Matvi"}
{"chunk": "sitam ye hai wo kabhi bhul kar nahin aaya\ntamam umr raha jis ka intizar mujhe", "topic": "couplet", "poet": "Ajiz Matvi"}
{"chunk": "ho bijliyon ka mujh se jahan par muqabla\nya-rab wahin chaman mein mujhe aashiyana de", "topic": "couplet", "poet": "Ajiz Matvi"}
{"chunk": "mahw-e-hairat hun KHarash-e-dast-e-gham ko dekh kar\nzaKHm chehre par hain ya hai aaina TuTa hua", "topic": "couplet", "poet": "Ajiz Matvi"}
{"chunk": "ek hum hain hum ne kashti Dal di gardab mein\nek tum ho Darte ho aate hue sahil ke pas", "topic": "couplet", "poet": "Ajiz Matvi"}
{"chunk": "muntazir hun main kafan bandh ke sar se 'ajiz'\nsamne se koi KHanjar nahin aaya ab tak", "topic": "couplet", "poet": "Ajiz Matvi"}
{"chunk": "insan hadsat se kitna qarib hai\ntu bhi zara nikal ke kabhi apne ghar se dekh", "topic": "couplet", "poet": "Ajiz Matvi"}
{"chunk": "hasraten aa aa ke jama ho rahi hain dil ke pas\nkarwan goya pahunchne wala hai manzil ke pas", "topic": "couplet", "poet": "Ajiz Matvi"}
{"chunk": "aaghaz-e-mohabbat mein 'ajiz' rukti na thi mauj-e-ashk-e-rawan\nanjam ab in KHushk aankhon se ek ashk nikalna mushkil hai", "topic": "couplet", "poet": "Ajiz Matvi"}
{"chunk": "hota hai mahsus ye 'ajiz' shayad us ne dastak di\ntez hawa ke jhonke jab darwaze se Takraate hain", "topic": "couplet", "poet": "Ajiz Matvi"}
{"chunk": "jin hauslon se mera junun mutmain na tha\nwo hausle zamane ke meyar ho gae", "topic": "couplet", "poet": "Ali Jawad Zaidi"}
{"chunk": "ye dushmani hai saqi ya dosti hai saqi\nauron ko jam dena mujh ko dikha dikha ke", "topic": "couplet", "poet": "Ali Jawad Zaidi"}
{"chunk": "guftugu ke KHatm ho jaane par aaya ye KHayal\njo zaban tak aa nahin paya wahi to dil mein tha", "topic": "couplet", "poet": "Ali Jawad Zaidi"}
{"chunk": "lazzat-e-dard mili ishrat-e-ehsas mili\nkaun kahta hai hum us bazm se nakaam aae", "topic": "couplet", "poet": "Ali Jawad Zaidi"}
{"chunk": "aish hi aish hai na sab gham hai\nzindagi ek hasin sangam hai", "topic": "couplet", "poet": "Ali Jawad Zaidi"}
{"chunk": "ab dard mein wo kaifiyat-e-dard nahin hai\naaya hun jo us bazm-e-gul-afshan se guzar ke", "topic": "couplet", "poet": "Ali Jawad Zaidi"}
{"chunk": "dil ka lahu nigah se Tapka hai bar-ha\nhum rah-e-gham mein aisi bhi manzil se aae hain", "topic": "couplet", "poet": "Ali Jawad Zaidi"}
{"chunk": "shauq-e-manzil ham-safar hai jazba-e-dil rahbar\nmujh pe KHud bhi khul nahin pata kidhar jata hun main", "topic": "couplet", "poet": "Ali Jawad Zaidi"}
{"chunk": "dayar-e-sajda mein taqlid ka riwaj bhi hai\njahan jhuki hai jabin un ka naqsh-e-pa to nahin", "topic": "couplet", "poet": "Ali Jawad Zaidi"}
{"chunk": "hijr ki raat ye har Dubte tare ne kaha\nhum na kahte the na aaenge wo aae to nahin", "topic": "couplet", "poet": "Ali Jawad Zaidi"}
{"chunk": "hum ahl-e-dil ne meayar-e-mohabbat bhi badal Dale\njo gham har fard ka gham hai usi ko gham samajhte hain", "topic": "couplet", "poet": "Ali Jawad Zaidi"}
{"chunk": "mere hath suljha hi lenge kisi din\nabhi zulf-e-hasti mein KHam hai to kya gham", "topic": "couplet", "poet": "Ali Jawad Zaidi"}
{"chunk": "jab chheDti hain un ko gumnam aarzuen\nwo mujh ko dekhte hain meri nazar bacha ke", "topic": "couplet", "poet": "Ali Jawad Zaidi"}
{"chunk": "dil mein jo dard hai wo nigahon se hai ayan\nye baat aur hai na kahen kuchh zaban se hum", "topic": "couplet", "poet": "Ali Jawad Zaidi"}
{"chunk": "ek tumhaari yaad ne lakh diye jalae hain\naamad-e-shab ke qabl bhi KHatm-e-sahar ke baad bhi", "topic": "couplet", "poet": "Ali Jawad Zaidi"}
{"chunk": "nazzara-e-jamal ki fursat kahan mili\npahli nazar nazar ki hadon se guzar gai", "topic": "couplet", "poet": "Ali Jawad Zaidi"}
{"chunk": "monis-e-shab rafiq-e-tanhai\ndard-e-dil bhi kisi se kam to nahin", "topic": "couplet", "poet": "Ali Jawad Zaidi"}
{"chunk": "hain wajud-e-shai mein pinhan azal o abad ke rishte\nyahan kuchh nahin do roza koi shai nahin hai fani", "topic": "couplet", "poet": "Ali Jawad Zaidi"}
{"chunk": "jab kabhi dekha hai ai 'zaidi' nigah-e-ghaur se\nhar haqiqat mein mile hain chand afsane mujhe", "topic": "couplet", "poet": "Ali Jawad Zaidi"}
{"chunk": "aankhon mein liye jalwa-e-nairang-e-tamasha\naai hai KHizan jashn-e-bahaaran se guzar ke", "topic": "couplet", "poet": "Ali Jawad Zaidi"}
{"chunk": "ghazab hua ki in aankhon mein ashk bhar aae\nnigah-e-yas se kuchh aur kaam lena tha", "topic": "couplet", "poet": "Ali Jawad Zaidi"}
{"chunk": "ghair puchhen bhi to hum kya apna afsana kahen\nab to hum wo hain jise apne bhi begana kahen", "topic": "couplet", "poet": "Ali Jawad Zaidi"}
{"chunk": "pi to lun aankhon mein umDe hue aansu lekin\ndil pe qabu bhi to ho zabt ka yara bhi to ho", "topic": "couplet", "poet": "Ali Jawad Zaidi"}
{"chunk": "ab na wo shorish-e-raftar na wo josh-e-junun\nhum kahan phans gae yaran-e-subuk-gam ke sath", "topic": "couplet", "poet": "Ali Jawad Zaidi"}
{"chunk": "haar ke bhi nahin miTi dil se KHalish hayat ki\nkitne nizam miT gae jashn-e-zafar ke baad bhi", "topic": "couplet", "poet": "Ali Jawad Zaidi"}
{"chunk": "dikha di main ne wo manzil jo in donon ke aage hai\npareshan hain ki aaKHir ab kahen kya kufr o din mujh se", "topic": "couplet", "poet": "Ali Jawad Zaidi"}
{"chunk": "muddaton se KHalish jo thi jaise wo kam si ho chali\naaj mere sawal ka mil hi gaya jawab kya", "topic": "couplet", "poet": "Ali Jawad Zaidi"}
{"chunk": "kis tarah 'amanat' na rahun gham se main dil-gir\naankhon mein phira karti hai ustad ki surat", "topic": "couplet", "poet": "Amanat Lakhnavi"}
{"chunk": "bosa aankhon ka jo manga to wo hans kar bole\ndekh lo dur se khane ke ye baadam nahin", "topic": "couplet", "poet": "Amanat Lakhnavi"}
{"chunk": "ji chahta hai sane-e-qudrat pe hun nisar\nbut ko biTha ke samne yaad-e-KHuda karun", "topic": "couplet", "poet": "Amanat Lakhnavi"}
{"chunk": "gali ke siwa hath bhi chalta hai ab un ka\nhar roz nai hoti hai bedad ki surat", "topic": "couplet", "poet": "Amanat Lakhnavi"}
{"chunk": "ghar mere shab ko jo wo rashk-e-qamar aa nikla\nho gae partaw-e-ruKH se dar o diwar safed", "topic": "couplet", "poet": "Amanat Lakhnavi"}
{"chunk": "kis qadar dil se faramosh kiya aashiq ko\nna kabhi aap ko bhule se bhi main yaad aaya", "topic": "couplet", "poet": "Amanat Lakhnavi"}
{"chunk": "mahshar ka kiya wada yan shakl na dikhlai\niqrar ise kahte hain inkar ise kahte hain", "topic": "couplet", "poet": "Amanat Lakhnavi"}
{"chunk": "chuTkiyan dil mein mere lene laga naKHun-e-ishq\ngul-badan dekh ke us gul ka badan yaad aaya", "topic": "couplet", "poet": "Amanat Lakhnavi"}
{"chunk": "wahm hi wahm mein apni hui auqat basar\nkamar-e-yar ko bhule to dahan yaad aaya", "topic": "couplet", "poet": "Amanat Lakhnavi"}
{"chunk": "daman pe loTne lage gir gir ke tifl-e-ashk\nroe firaq mein to dil apna bahal gaya", "topic": "couplet", "poet": "Amanat Lakhnavi"}
{"chunk": "sanwle tan pe qaba hai jo tere bhaari hai\nlala kahta hai chaman mein ki ye 'girdhaari' hai", "topic": "couplet", "poet": "Amanat Lakhnavi"}
{"chunk": "rawan dawan nahin yan ashk chashm-e-tar ki tarah\ngirah mein rakhte hain hum aabru guhar ki tarah", "topic": "couplet", "poet": "Amanat Lakhnavi"}
{"chunk": "hai lutf hasinon ki do-rangi ka 'amanat'\ndo chaar gulabi hon to do chaar basanti", "topic": "couplet", "poet": "Amanat Lakhnavi"}
{"chunk": "hangam-e-wasl radd-o-badal mujh se hai abas\nniklega kuchh na kaam nahin aur han se aaj", "topic": "couplet", "poet": "Amanat Lakhnavi"}
{"chunk": "sarw ko dekh ke kahta hai dil-e-basta-e-zulf\nhum giraftar hain is bagh mein aazad hain sab", "topic": "couplet", "poet": "Amanat Lakhnavi"}
{"chunk": "zindagi ek sawal hai jis ka jawab maut hai\nmaut bhi ek sawal hai jis ka jawab kuchh nahin", "topic": "couplet", "poet": "Amn Lakhnavi"}
{"chunk": "kahani apni apni ahl-e-mahfil jab sunate hain\nmujhe bhi yaad ek bhula hua afsana aata hai", "topic": "couplet", "poet": "Amn Lakhnavi"}
{"chunk": "zamin par hain wo kuchh miTTi ke putle\nki jin mein rifaten hain aasman ki", "topic": "couplet", "poet": "Amn Lakhnavi"}
{"chunk": "mukammal dastan ka iKHtisar itna hi kafi hai\nsulaya shor-e-duniya ne jagaya shor-e-mahshar ne", "topic": "couplet", "poet": "Amn Lakhnavi"}
{"chunk": "zaban o dahan se jo khulte nahin hain\nwo khul jate hain raaz aksar nazar se", "topic": "couplet", "poet": "Amn Lakhnavi"}
{"chunk": "tumhaari bazm bhi kya bazm hai aadab hain kaise\nwahi maqbul hota hai jo gustaKHana aata hai", "topic": "couplet", "poet": "Amn Lakhnavi"}
{"chunk": "zamane ki kashakash ka diya paiham pata mujh ko\nkahin TuTe hue dil ne kahin TuTe hue sar ne", "topic": "couplet", "poet": "Amn Lakhnavi"}
{"chunk": "ya to andaz hi duniya ka badal de ya-rab\nya wo dil de ke ye andaz gawara ho jae", "topic": "couplet", "poet": "Amn Lakhnavi"}
{"chunk": "rone wale tujhe rone ka saliqa hi nahin\nashk pine ke liye hain ki bahane ke liye", "topic": "couplet", "poet": "Anand Narayan Mulla"}
{"chunk": "wo kaun hain jinhen tauba ki mil gai fursat\nhamein gunah bhi karne ko zindagi kam hai", "topic": "couplet", "poet": "Anand Narayan Mulla"}
{"chunk": "nizam-e-mai-kada saqi badalne ki zarurat hai\nhazaron hain safen jin mein na mai aai na jam aaya", "topic": "couplet", "poet": "Anand Narayan Mulla"}
{"chunk": "sar-e-mahshar yahi puchhunga KHuda se pahle\ntu ne roka bhi tha bande ko KHata se pahle", "topic": "couplet", "poet": "Anand Narayan Mulla"}
{"chunk": "ab aur is ke siwa chahte ho kya 'mulla'\nye kam hai us ne tumhein muskura ke dekh liya", "topic": "couplet", "poet": "Anand Narayan Mulla"}
{"chunk": "hum ne bhi ki thin koshishen hum na tumhein bhula sake\nkoi kami hamin mein thi yaad tumhein na aa sake", "topic": "couplet", "poet": "Anand Narayan Mulla"}
{"chunk": "ishq karta hai to phir ishq ki tauhin na kar\nya to behosh na ho, ho to na phir hosh mein aa", "topic": "couplet", "poet": "Anand Narayan Mulla"}
{"chunk": "'mulla' bana diya hai ise bhi mahaz-e-jang\nek sulh ka payam thi urdu zaban kabhi", "topic": "couplet", "poet": "Anand Narayan Mulla"}
{"chunk": "mujhe kar ke chup koi kahta hai hans kar\nunhen baat karne ki aadat nahin hai", "topic": "couplet", "poet": "Anand Narayan Mulla"}
{"chunk": "jis ke KHayal mein hun gum us ko bhi kuchh KHayal hai\nmere liye yahi sawal sab se baDa sawal hai", "topic": "couplet", "poet": "Anand Narayan Mulla"}
{"chunk": "nazar jis ki taraf kar ke nigahen pher lete ho\nqayamat tak phir us dil ki pareshani nahin jati", "topic": "couplet", "poet": "Anand Narayan Mulla"}
{"chunk": "ishq mein wo bhi ek waqt hai jab\nbe-gunahi gunah hai pyare", "topic": "couplet", "poet": "Anand Narayan Mulla"}
{"chunk": "had-e-takmil ko pahunchi teri ranai-e-husn\njo kasar thi wo miTa di teri angDai ne", "topic": "couplet", "poet": "Anand Narayan Mulla"}
{"chunk": "main faqat insan hun hindu musalman kuchh nahin\nmere dil ke dard mein tafriq-e-iman kuchh nahin", "topic": "couplet", "poet": "Anand Narayan Mulla"}
{"chunk": "kahne ko lafz do hain ummid aur hasrat\nin mein nihan magar ek duniya ki dastan hai", "topic": "couplet", "poet": "Anand Narayan Mulla"}
{"chunk": "tum jis ko samajhte ho ki hai husn tumhaara\nmujh ko to wo apni hi mohabbat nazar aai", "topic": "couplet", "poet": "Anand Narayan Mulla"}
{"chunk": "aaina-e-rangin jigar kuchh bhi nahin kya\nkya husn hi sab kuchh hai nazar kuchh bhi nahin kya", "topic": "couplet", "poet": "Anand Narayan Mulla"}
{"chunk": "us ek nazar ke bazm mein qisse bane hazar\nutna samajh saka jise jitna shuur tha", "topic": "couplet", "poet": "Anand Narayan Mulla"}
{"chunk": "gham-e-hayat sharik-e-gham-e-mohabbat hai\nmila diye hain kuchh aansu meri sharab ke sath", "topic": "couplet", "poet": "Anand Narayan Mulla"}
{"chunk": "husn ke jalwe nahin muhtaj-e-chashm-e-arzu\nshama jalti hai ijazat le ke parwane se kya", "topic": "couplet", "poet": "Anand Narayan Mulla"}
{"chunk": "ek ek lamhe mein jab sadiyon ki sadiyan kaT gain\naisi kuchh raaten bhi guzri hain meri tere baghair", "topic": "couplet", "poet": "Anand Narayan Mulla"}
{"chunk": "dil-e-betab ka andaz-e-bayan hai warna\nshukr mein kaun si shai hai jo shikayat mein nahin", "topic": "couplet", "poet": "Anand Narayan Mulla"}
{"chunk": "ab ban ke falak-zad dikhate hain hamein aankh\nzarre wahi kal jin ko uchhaala tha hamin ne", "topic": "couplet", "poet": "Anand Narayan Mulla"}
{"chunk": "tu ne pheri lakh narmi se nazar\ndil ke aaine mein baal aa hi gaya", "topic": "couplet", "poet": "Anand Narayan Mulla"}
{"chunk": "KHun-e-jigar ke qatre aur ashk ban ke Tapken\nkis kaam ke liye the kis kaam aa rahe hain", "topic": "couplet", "poet": "Anand Narayan Mulla"}
{"chunk": "teri jafa ko jafa main to kah nahin sakta\nsitam sitam hi nahin hai jo dil ko ras aae", "topic": "couplet", "poet": "Anand Narayan Mulla"}
{"chunk": "aql ke bhaTke houn ko rah dikhlate hue\nhum ne kaTi zindagi diwana kahlate hue", "topic": "couplet", "poet": "Anand Narayan Mulla"}
{"chunk": "dayar-e-ishq hai ye zarf-e-dil ki jaanch hoti hai\nyahan poshak se andaza insan ka nahin hota", "topic": "couplet", "poet": "Anand Narayan Mulla"}
{"chunk": "KHuda jaane dua thi ya shikayat lab pe bismil ke\nnazar su-e-falak thi hath mein daman-e-qatil tha", "topic": "couplet", "poet": "Anand Narayan Mulla"}
{"chunk": "mohabbat farq kho deti hai aala aur adna ka\nruKH-e-KHurshid mein zarre ki hum tanwir dekhenge", "topic": "couplet", "poet": "Anand Narayan Mulla"}
{"chunk": "na jaane kitni shamen gul huin kitne bujhe tare\ntab ek KHurshid itraata hua baala-e-baam aaya", "topic": "couplet", "poet": "Anand Narayan Mulla"}
{"chunk": "muKHtasar apni hadis-e-zist ye hai ishq mein\npahle thoDa sa hanse phir umr bhar roya kiye", "topic": "couplet", "poet": "Anand Narayan Mulla"}
{"chunk": "gale laga ke kiya nazr-e-shoala-e-atish\nqafas se chhuT ke phir aashiyan mile na mile", "topic": "couplet", "poet": "Anand Narayan Mulla"}
{"chunk": "shama ek mom ke paikar ke siwa kuchh bhi na thi\naag jab tan mein lagai hai to jaan aai hai", "topic": "couplet", "poet": "Anand Narayan Mulla"}
{"chunk": "ashk-e-gham-e-ulfat mein ek raaz-e-nihani hai\npi jao to amrit hai bah jae to pani hai", "topic": "couplet", "poet": "Anand Narayan Mulla"}
{"chunk": "farq jo kuchh hai wo mutrib mein hai aur saz mein hai\nwarna naghma wahi har parda-e-awaz mein hai", "topic": "couplet", "poet": "Anand Narayan Mulla"}
{"chunk": "har ek surat pe dhoka kha rahi hain teri surat ka\nabhi aata nahin nazron ko ta-hadd-e-nazar jaana", "topic": "couplet", "poet": "Anand Narayan Mulla"}
{"chunk": "is pe hairan hain KHaridar ki qimat hai bahut\nmere gauhar ki tab-o-tab nahin dekhte hain", "topic": "couplet", "poet": "Anees Ashfaq"}
{"chunk": "ye KHana hamesha se viran hai\nkahan koi dil ke makan mein raha", "topic": "couplet", "poet": "Anees Ashfaq"}
{"chunk": "dekha hai kisi aahu-e-KHush-chashm ko us ne\naankhon mein bahut us ki chamak aai hui hai", "topic": "couplet", "poet": "Anees Ashfaq"}
{"chunk": "hum tere aasman mein ai harf-e-e'tibar\nuDna to chahte hain magar par kahan se laen", "topic": "couplet", "poet": "Anees Ashfaq"}
{"chunk": "kyun nahin hote munajaton ke mani munkashif\nramz ban jata hai kyun harf-e-dua hum se suno", "topic": "couplet", "poet": "Anees Ashfaq"}
{"chunk": "dastak pe ab gharon se koi bolta nahin\npahle ye shahr shahr-e-'adam-raftagan na tha", "topic": "couplet", "poet": "Anees Ashfaq"}
{"chunk": "na mere hath se chhuTna hai mere neze ko\nna tere tir ko teri kaman mein rahna hai", "topic": "couplet", "poet": "Anees Ashfaq"}
{"chunk": "us ki muTThi mein jawahir the nazar meri taraf\naur mujhe pairaya-e-arz-e-hunar aata na tha", "topic": "couplet", "poet": "Anees Ashfaq"}
{"chunk": "jo sa'at-e-numud wahi waqt-e-raft-o-bud\ndariya mein kitni der safar hai hubab ka", "topic": "couplet", "poet": "Anees Ashfaq"}
{"chunk": "jauhar baghair qimat-e-aina kuchh nahin\naaina le bhi aaen to jauhar kahan se laen", "topic": "couplet", "poet": "Anees Ashfaq"}
{"chunk": "har taraf gahri siyahi hai muhit-e-'ishq mein\nek sham'-e-dil ke bujhne se dhuan kitna hua", "topic": "couplet", "poet": "Anees Ashfaq"}
{"chunk": "to kya hua jo gala ye rasan mein rahne laga\nmaza to dana-e-haq ka dahan mein rahne laga", "topic": "couplet", "poet": "Anees Ashfaq"}
{"chunk": "wo jald aaenge ya der mein KHuda jaane\nmain gul bichhaun ki kaliyan bichhaun bistar par", "topic": "couplet", "poet": "Arif Lakhnavi"}
{"chunk": "is ada se mujhe salam kiya\nek hi aan mein ghulam kiya", "topic": "couplet", "poet": "Asifud Daula"}
{"chunk": "milte hi nazar dil ko milaya nahin jata\naaghaz ko anjam banaya nahin jata", "topic": "couplet", "poet": "Asifud Daula"}
{"chunk": "hum ishq ke bande hain mazhab se nahin waqif\ngar kaba hua to kya but-KHana hua to kya", "topic": "couplet", "poet": "Asifud Daula"}
{"chunk": "ye na aane ke bahane hain sabhi warna miyan\nitna to ghar se mere kuchh nahin ghar dur tera", "topic": "couplet", "poet": "Asifud Daula"}
{"chunk": "kahta hai bahut kuchh wo mujhe chupke hi chupke\nzahir mein ye kahta hai ki main kuchh nahin kahta", "topic": "couplet", "poet": "Asifud Daula"}
{"chunk": "faeda kya hai nasihat se phire ho naseh\nhum samajhne ke nahin lakh tu samjhae hamein", "topic": "couplet", "poet": "Asifud Daula"}
{"chunk": "phaba hai ruKH pe tere KHush-numa sanam lekin\nhamesha gul pe ye shabnam rahe rahe na rahe", "topic": "couplet", "poet": "Asifud Daula"}
{"chunk": "ya Dar mujhe tera hai ki main kuchh nahin kahta\nya hausla mera hai ki main kuchh nahin kahta", "topic": "couplet", "poet": "Asifud Daula"}
{"chunk": "koi manzil nahin baqi hai musafir ke liye\nab kahin aur nahin jaega ghar jaega", "topic": "couplet", "poet": "Aslam Farrukhi"}
{"chunk": "aag si lag rahi hai sine mein\nab maza kuchh nahin hai jine mein", "topic": "couplet", "poet": "Aslam Farrukhi"}
{"chunk": "sare dil ek se nahin hote\nfarq hai kankar aur nagine mein", "topic": "couplet", "poet": "Aslam Farrukhi"}
{"chunk": "na dekh mujh ko mohabbat ki aankh se ai dost\nmera wajud mera muddaa na ho jae", "topic": "couplet", "poet": "Aslam Farrukhi"}
{"chunk": "hangama-e-hasti se guzar kyun nahin jate\nraste mein khaDe ho gae ghar kyun nahin jate", "topic": "couplet", "poet": "Aslam Farrukhi"}
{"chunk": "raushni ho rahi hai kuchh mahsus\nkya shab aaKHir tamam ko pahunchi", "topic": "couplet", "poet": "Aslam Farrukhi"}
{"chunk": "ahmiyat ka mujhe apni bhi to andaza hai\ntum gae waqt ki manind ganwa do mujh ko", "topic": "couplet", "poet": "Aziz Bano Darab Wafa"}
{"chunk": "ek muddat se KHayalon mein basa hai jo shaKHs\nghaur karte hain to us ka koi chehra bhi nahin", "topic": "couplet", "poet": "Aziz Bano Darab Wafa"}
{"chunk": "shiw to nahin hum phir bhi hum ne duniya bhar ke zahr piye\nitni kaDwahaT hai munh mein kaise miThi baat karen", "topic": "couplet", "poet": "Aziz Bano Darab Wafa"}
{"chunk": "main ne ye soch ke boe nahin KHwabon ke daraKHt\nkaun jangal mein uge peD ko pani dega", "topic": "couplet", "poet": "Aziz Bano Darab Wafa"}
{"chunk": "mere haalat ne yun kar diya patthar mujh ko\ndekhne walon ne dekha bhi na chhu kar mujh ko", "topic": "couplet", "poet": "Aziz Bano Darab Wafa"}
{"chunk": "charagh ban ke jali thi main jis ki mahfil mein\nuse rula to gaya kam se kam dhuan mera", "topic": "couplet", "poet": "Aziz Bano Darab Wafa"}
{"chunk": "hum aise surma hain laD ke jab haalat se palTe\nto baDh ke zindagi ne pesh kin baisakhiyan hum ko", "topic": "couplet", "poet": "Aziz Bano Darab Wafa"}
{"chunk": "main jab bhi us ki udasi se ub jaungi\nto yun hansega ki mujh ko udas kar dega", "topic": "couplet", "poet": "Aziz Bano Darab Wafa"}
{"chunk": "zindagi ke sare mausam aa ke ruKHsat ho gae\nmeri aankhon mein kahin barsat baqi rah gai", "topic": "couplet", "poet": "Aziz Bano Darab Wafa"}
{"chunk": "hum ne sara jiwan banTi pyar ki daulat logon mein\nhum hi sara jiwan tarse pyar ki pai pai ko", "topic": "couplet", "poet": "Aziz Bano Darab Wafa"}
{"chunk": "ye hausla bhi kisi roz kar ke dekhungi\nagar main zaKHm hun us ka to bhar ke dekhungi", "topic": "couplet", "poet": "Aziz Bano Darab Wafa"}
{"chunk": "kuredta hai bahut rakh mere mazi ki\nmain chuk jaun to wo ungliyan jala lega", "topic": "couplet", "poet": "Aziz Bano Darab Wafa"}
{"chunk": "hamari bebasi shahron ki diwaron pe chipki hai\nhamein DhunDegi kal duniya purane ishtihaaron mein", "topic": "couplet", "poet": "Aziz Bano Darab Wafa"}
{"chunk": "meri taswir banane ko jo hath uThta hai\nek shikan aur mere mathe pe bana deta hai", "topic": "couplet", "poet": "Aziz Bano Darab Wafa"}
{"chunk": "hum ne sab ko muflis pa ke toD diya dil ka kashkol\nhum ko koi kya de dega kyun munh-dekhi baat karen", "topic": "couplet", "poet": "Aziz Bano Darab Wafa"}
{"chunk": "tamam umr kisi aur nam se mujh ko\npukarta raha ek ajnabi zaban mein wo", "topic": "couplet", "poet": "Aziz Bano Darab Wafa"}
{"chunk": "jin ko diwar-o-dar bhi Dhak na sake\nis qadar be-libas hain kuchh log", "topic": "couplet", "poet": "Aziz Bano Darab Wafa"}
{"chunk": "kahne wala KHud to sar takiye pe rakh kar so gaya\nmeri be-chaari kahani raat bhar roti rahi", "topic": "couplet", "poet": "Aziz Bano Darab Wafa"}
{"chunk": "hamein di jaegi phansi hamare apne jismon mein\nujaDi hain tamannaon ki lakhon bastiyan hum ne", "topic": "couplet", "poet": "Aziz Bano Darab Wafa"}
{"chunk": "main raushni hun to meri pahunch kahan tak hai\nkabhi charagh ke niche bikhar ke dekhungi", "topic": "couplet", "poet": "Aziz Bano Darab Wafa"}
{"chunk": "wo ye kah kah ke jalata tha hamesha mujh ko\naur DhunDega kahin mere alawa mujh ko", "topic": "couplet", "poet": "Aziz Bano Darab Wafa"}
{"chunk": "main apne jism mein rahti hun is takalluf se\nki jaise aur kisi dusre ke ghar mein hun", "topic": "couplet", "poet": "Aziz Bano Darab Wafa"}
{"chunk": "main bhi sahil ki tarah TuT ke bah jati hun\njab sada de ke bulata hai samundar mujh ko", "topic": "couplet", "poet": "Aziz Bano Darab Wafa"}
{"chunk": "main kis zaban mein us ko kahan talash karun\njo meri gunj ka lafzon se tarjuma kar de", "topic": "couplet", "poet": "Aziz Bano Darab Wafa"}
{"chunk": "shahr KHwabon ka sulagta raha aur shahr ke log\nbe-KHabar soe hue apne makanon mein mile", "topic": "couplet", "poet": "Aziz Bano Darab Wafa"}
{"chunk": "hum se ziyaada kaun samajhta hai gham ki gahrai ko\nhum ne KHwabon ki miTTi se paTa hai is khai ko", "topic": "couplet", "poet": "Aziz Bano Darab Wafa"}
{"chunk": "dhup meri sari rangini uDa le jaegi\nsham tak main dastan se waqia ho jaungi", "topic": "couplet", "poet": "Aziz Bano Darab Wafa"}
{"chunk": "chaman pe bas na chala warna ye chaman wale\nhawaen bechte nilam rang-o-bu karte", "topic": "couplet", "poet": "Aziz Bano Darab Wafa"}
{"chunk": "apni hasti ka kuchh ehsas to ho jae mujhe\naur nahin kuchh to koi mar hi Dale mujh ko", "topic": "couplet", "poet": "Aziz Bano Darab Wafa"}
{"chunk": "main us ki dhup hun jo mera aaftab nahin\nye baat KHud pe main kis tarah aashkar karun", "topic": "couplet", "poet": "Aziz Bano Darab Wafa"}
{"chunk": "mere andar ek dastak si kahin hoti rahi\nzindagi oDhe hue main be-KHabar soti rahi", "topic": "couplet", "poet": "Aziz Bano Darab Wafa"}
{"chunk": "aaina-KHane mein khinche liye jata hai mujhe\nkaun meri hi adalat mein bulata hai mujhe", "topic": "couplet", "poet": "Aziz Bano Darab Wafa"}
{"chunk": "jaane kitne raaz khulen jis din chehron ki rakh dhule\nlekin sadhu-santon ko dukh de kar pap kamae kaun", "topic": "couplet", "poet": "Aziz Bano Darab Wafa"}
{"chunk": "waqt hakim hai kisi roz dila hi dega\ndil ke sailab-zada shahr pe qabza mujh ko", "topic": "couplet", "poet": "Aziz Bano Darab Wafa"}
{"chunk": "hum hain ehsas ke sailab-zada sahil par\ndekhiye hum ko kahan le ke kinara jae", "topic": "couplet", "poet": "Aziz Bano Darab Wafa"}
{"chunk": "charaghon ne hamare sae lambe kar diye itne\nsawere tak kahin pahunchenge ab apne barabar hum", "topic": "couplet", "poet": "Aziz Bano Darab Wafa"}
{"chunk": "us ne chaha tha ki chhup jae wo apne andar\nus ki qismat ki kisi aur ka wo ghar nikla", "topic": "couplet", "poet": "Aziz Bano Darab Wafa"}
{"chunk": "is ghar ke chappe chappe par chhap hai rahne wale ki\nmere jism mein mujh se pahle shayad koi rahta tha", "topic": "couplet", "poet": "Aziz Bano Darab Wafa"}
{"chunk": "us ki har baat samajh kar bhi main anjaan rahi\nchandni raat mein DhunDa kiya jugnu wo bhi", "topic": "couplet", "poet": "Aziz Bano Darab Wafa"}
{"chunk": "zard chehron ki kitaben bhi hain kitni maqbul\ntarjume un ke jahan bhar ki zabanon mein mile", "topic": "couplet", "poet": "Aziz Bano Darab Wafa"}
{"chunk": "mere andar DhanDora piTta hai koi rah rah ke\njo apni KHairiyat chahe wo basti se nikal jae", "topic": "couplet", "poet": "Aziz Bano Darab Wafa"}
{"chunk": "zamin mom ki hoti hai mere qadmon mein\nmera sharik-e-safar aaftab hota hai", "topic": "couplet", "poet": "Aziz Bano Darab Wafa"}
{"chunk": "mujhe kahan mere andar se wo nikalega\nparai aag mein koi na hath Dalega", "topic": "couplet", "poet": "Aziz Bano Darab Wafa"}
{"chunk": "tishnagi meri musallam hai magar jaane kyun\nlog de dete hain TuTe hue pyale mujh ko", "topic": "couplet", "poet": "Aziz Bano Darab Wafa"}
{"chunk": "zindagi bhar main khuli chhat pe khaDi bhiga ki\nsirf ek lamha barasta raha sawan ban ke", "topic": "couplet", "poet": "Aziz Bano Darab Wafa"}
{"chunk": "wafa ke nam par paira kiye kachche ghaDe le kar\nDuboya zindagi ko dastan-dar-dastan hum ne", "topic": "couplet", "poet": "Aziz Bano Darab Wafa"}
{"chunk": "gae mausam mein main ne kyun na kaTi fasl KHwabon ki\nmain ab jagi hun jab phal kho chuke hain zaiqa apna", "topic": "couplet", "poet": "Aziz Bano Darab Wafa"}
{"chunk": "mujhe chakhte hi kho baiTha wo jannat apne KHwabon ki\nbahut milta hua tha zindagi se zaiqa mera", "topic": "couplet", "poet": "Aziz Bano Darab Wafa"}
{"chunk": "umr bhar raste ghere rahe us shaKHs ka ghar\numr bhar KHauf ke mare na wo bahar nikla", "topic": "couplet", "poet": "Aziz Bano Darab Wafa"}
{"chunk": "mar ke KHud mein dafn ho jaungi main bhi ek din\nsab mujhe DhunDenge jab main rasta ho jaungi", "topic": "couplet", "poet": "Aziz Bano Darab Wafa"}
{"chunk": "meri namaz meri bandagi mera iman\ntera KHayal teri yaad aarzu teri", "topic": "couplet", "poet": "Bashir Farooq"}
{"chunk": "aagahi karb wafa sabr tamanna ehsas\nmere hi sine mein utre hain ye KHanjar sare", "topic": "couplet", "poet": "Bashir Farooqi"}
{"chunk": "chale bhi aao ki ye Dubta hua suraj\ncharagh jalne se pahle mujhe bujha dega", "topic": "couplet", "poet": "Bashir Farooqi"}
{"chunk": "hum tere pas aa ke pareshan hain bahut\nhum tujh se dur rahne ko tayyar bhi nahin", "topic": "couplet", "poet": "Bashir Farooqi"}
{"chunk": "ajab si aag thi jalta raha badan sara\ntamam umr wo honTon pe ban ke pyas raha", "topic": "couplet", "poet": "Bashir Farooqi"}
{"chunk": "pahle hum ne ghar bana kar fasle paida kiye\nphir uTha din aur diwaren gharon ke darmiyan", "topic": "couplet", "poet": "Bashir Farooqi"}
{"chunk": "tazkire mein tere ek nam ko yun joD diya\ndoston ne mujhe shishe ki tarah toD diya", "topic": "couplet", "poet": "Bashir Farooqi"}
{"chunk": "ai dil ki KHalish chal yunhi sahi chalta to hun un ki mahfil mein\nus waqt mujhe chaunka dena jab rang pe mahfil aa jae", "topic": "couplet", "poet": "Behzad Lakhnavi"}
{"chunk": "wafaon ke badle jafa kar rahe hain\nmain kya kar raha hun wo kya kar rahe hain", "topic": "couplet", "poet": "Behzad Lakhnavi"}
{"chunk": "aata hai jo tufan aane de kashti ka KHuda KHud hafiz hai\nmumkin hai ki uThti lahron mein bahta hua sahil aa jae", "topic": "couplet", "poet": "Behzad Lakhnavi"}
{"chunk": "ai jazba-e-dil gar main chahun har chiz muqabil aa jae\nmanzil ke liye do gam chalun aur samne manzil aa jae", "topic": "couplet", "poet": "Behzad Lakhnavi"}
{"chunk": "main DhunDh raha hun meri wo shama kahan hai\njo bazm ki har chiz ko parwana bana de", "topic": "couplet", "poet": "Behzad Lakhnavi"}
{"chunk": "zinda hun is tarah ki gham-e-zindagi nahin\njalta hua diya hun magar raushni nahin", "topic": "couplet", "poet": "Behzad Lakhnavi"}
{"chunk": "hum bhi KHud ko tabah kar lete\ntum idhar bhi nigah kar lete", "topic": "couplet", "poet": "Behzad Lakhnavi"}
{"chunk": "mujhe to hosh na tha un ki bazm mein lekin\nKHamoshiyon ne meri un se kuchh kalam kiya", "topic": "couplet", "poet": "Behzad Lakhnavi"}
{"chunk": "ishq ka ejaz sajdon mein nihan rakhta hun main\nnaqsh-e-pa hoti hai peshani jahan rakhta hun main", "topic": "couplet", "poet": "Behzad Lakhnavi"}
{"chunk": "go muddaten hui hain kisi se juda hue\nlekin ye dil ki aag abhi tak bujhi nahin", "topic": "couplet", "poet": "Behzad Lakhnavi"}
{"chunk": "'bahzad' saf saf main kahta hun haal-e-dil\nsharminda-e-kamal meri shairi nahin", "topic": "couplet", "poet": "Behzad Lakhnavi"}
{"chunk": "ai dekhne walo mujhe hans hans ke na dekho\ntum ko bhi mohabbat kahin mujh sa na bana de", "topic": "couplet", "poet": "Behzad Lakhnavi"}
{"chunk": "ghar se nikal kar jata hun main roz kahan\nek din apna pichha kar ke dekha jae", "topic": "couplet", "poet": "Bharat Bhushan Pant"}
{"chunk": "ek jaise lag rahe hain ab sabhi chehre mujhe\nhosh ki ye intiha hai ya bahut nashshe mein hun", "topic": "couplet", "poet": "Bharat Bhushan Pant"}
{"chunk": "is tarah to aur bhi diwangi baDh jaegi\npagalon ko pagalon se dur rahna chahiye", "topic": "couplet", "poet": "Bharat Bhushan Pant"}
{"chunk": "har taraf thi KHamoshi aur aisi KHamoshi\nraat apne sae se hum bhi Dar ke roe the", "topic": "couplet", "poet": "Bharat Bhushan Pant"}
{"chunk": "hum kafiron ne shauq mein roza to rakh liya\nab hausla baDhane ko iftar bhi to ho", "topic": "couplet", "poet": "Bharat Bhushan Pant"}
{"chunk": "bas zara ek aaine ke TuTne ki der thi\naur main bahar se andar ki tarah lagne laga", "topic": "couplet", "poet": "Bharat Bhushan Pant"}
{"chunk": "KHamoshi mein chahe jitna begana-pan ho\nlekin ek aahaT jaani-pahchani hoti hai", "topic": "couplet", "poet": "Bharat Bhushan Pant"}
{"chunk": "yaad bhi aata nahin kuchh bhulta bhi kuchh nahin\nya bahut masruf hun main ya bahut fursat mein hun", "topic": "couplet", "poet": "Bharat Bhushan Pant"}
{"chunk": "sabab KHamoshiyon ka main nahin tha\nmere ghar mein sabhi kam bolte the", "topic": "couplet", "poet": "Bharat Bhushan Pant"}
{"chunk": "kitna aasan tha bachpan mein sulana hum ko\nnind aa jati thi pariyon ki kahani sun kar", "topic": "couplet", "poet": "Bharat Bhushan Pant"}
{"chunk": "jaane kitne log shamil the meri taKHliq mein\nmain to bas alfaz mein tha shaeri mein kaun tha", "topic": "couplet", "poet": "Bharat Bhushan Pant"}
{"chunk": "har ghaDi tera tasawwur har nafas tera KHayal\nis tarah to aur bhi teri kami baDh jaegi", "topic": "couplet", "poet": "Bharat Bhushan Pant"}
{"chunk": "hamare haal pe ab chhoD de hamein duniya\nye bar bar hamein kyun batana paDta hai", "topic": "couplet", "poet": "Bharat Bhushan Pant"}
{"chunk": "hamari baat kisi ki samajh mein kyun aati\nKHud apni baat ko kitna samajh rahe hain hum", "topic": "couplet", "poet": "Bharat Bhushan Pant"}
{"chunk": "us ko bhi meri tarah apni wafa par tha yaqin\nwo bhi shayad isi dhoke mein mila tha mujh ko", "topic": "couplet", "poet": "Bharat Bhushan Pant"}
{"chunk": "tu hamesha mangta rahta hai kyun gham se najat\ngham nahin honge to kya teri KHushi baDh jaegi", "topic": "couplet", "poet": "Bharat Bhushan Pant"}
{"chunk": "ab to itni bar hum raste mein Thokar kha chuke\nab to hum ko bhi wo patthar dekh lena chahiye", "topic": "couplet", "poet": "Bharat Bhushan Pant"}
{"chunk": "itna to samajhte the hum bhi us ki majburi\nintizar tha lekin dar khula nahin rakkha", "topic": "couplet", "poet": "Bharat Bhushan Pant"}
{"chunk": "ye suraj kab nikalta hai unhin se puchhna hoga\nsahar hone se pahle hi jo bistar chhoD dete hain", "topic": "couplet", "poet": "Bharat Bhushan Pant"}
{"chunk": "main apne lafz yun baaton mein zae kar nahin sakta\nmujhe jo kuchh bhi kahna hai use sheron mein kahta hun", "topic": "couplet", "poet": "Bharat Bhushan Pant"}
{"chunk": "main ab jo har kisi se ajnabi sa pesh aata hun\nmujhe apne se ye wabastagi majbur karti hai", "topic": "couplet", "poet": "Bharat Bhushan Pant"}
{"chunk": "kuchh KHabron se itni wahshat hoti hai\nhathon se aKHbar ulajhne lagte hain", "topic": "couplet", "poet": "Bharat Bhushan Pant"}
{"chunk": "shayad bata diya tha kisi ne mera pata\nmilon meri talash mein rasta nikal gaya", "topic": "couplet", "poet": "Bharat Bhushan Pant"}
{"chunk": "hum wo sahra ke musafir hain abhi tak jin ki\npyas bujhti hai sarabon ki kahani sun kar", "topic": "couplet", "poet": "Bharat Bhushan Pant"}
{"chunk": "itni si baat raat pata bhi nahin lagi\nkab bujh gae charagh hawa bhi nahin lagi", "topic": "couplet", "poet": "Bharat Bhushan Pant"}
{"chunk": "aankhon mein ek bar ubharne ki der thi\nphir aansuon ne aap hi raste bana liye", "topic": "couplet", "poet": "Bharat Bhushan Pant"}
{"chunk": "ye kya ki roz pahunch jata hun main ghar apne\nab apni jeb mein apna pata na rakkha jae", "topic": "couplet", "poet": "Bharat Bhushan Pant"}
{"chunk": "ye sab to duniya mein hota rahta hai\nhum KHud se be-kar ulajhne lagte hain", "topic": "couplet", "poet": "Bharat Bhushan Pant"}
{"chunk": "use ek but ke aage sar jhukate sab ne dekha hai\nwo kafir hi sahi pakka magar iman rakhta hai", "topic": "couplet", "poet": "Bharat Bhushan Pant"}
{"chunk": "kahin jaise main koi chiz rakh kar bhul jata hun\npahan leta hun jab dastar to sar bhul jata hun", "topic": "couplet", "poet": "Bharat Bhushan Pant"}
{"chunk": "main thoDi der bhi aankhon ko apni band kar lun to\nandheron mein mujhe ek raushni mahsus hoti hai", "topic": "couplet", "poet": "Bharat Bhushan Pant"}
{"chunk": "daman ke chaak sine ko baiThe hain jab bhi hum\nkyun bar bar sui se dhaga nikal gaya", "topic": "couplet", "poet": "Bharat Bhushan Pant"}
{"chunk": "ummidon se parda rakkha KHushiyon se mahrum rahin\nKHwab mara to chaalis din tak sog manaya aankhon ne", "topic": "couplet", "poet": "Bharat Bhushan Pant"}
{"chunk": "ye kya ki roz ubharte ho roz Dubte ho\ntum ek bar mein gharqab kyun nahin hote", "topic": "couplet", "poet": "Bharat Bhushan Pant"}
{"chunk": "warna to hum manzar aur pas-manzar mein uljhe rahte\nhum ne bhi sach man liya jo kuchh dikhlaya aankhon ne", "topic": "couplet", "poet": "Bharat Bhushan Pant"}
{"chunk": "suraj se us ka nam-o-nasab puchhta tha main\nutra nahin hai raat ka nashsha abhi talak", "topic": "couplet", "poet": "Bharat Bhushan Pant"}
{"chunk": "main ne mana ek guhar hun phir bhi sadaf mein hun\nmujh ko aaKHir yun hi ghuT kar kab tak rahna hai", "topic": "couplet", "poet": "Bharat Bhushan Pant"}
{"chunk": "hum sarabon mein hue daKHil to ye hum par khula\ntishnagi sab mein thi lekin tishnagi mein kaun tha", "topic": "couplet", "poet": "Bharat Bhushan Pant"}
{"chunk": "ye iltija dua ye tamanna fuzul hai\nsukhi nadi ke pas samundar na jaega", "topic": "couplet", "poet": "Hayat Lakhnavi"}
{"chunk": "KHuda ke waste mohr-e-sukut toD bhi de\ntamam shahr teri guftugu ka pyasa hai", "topic": "couplet", "poet": "Hayat Lakhnavi"}
{"chunk": "ab dilon mein koi gunjaish nahin milti 'hayat'\nbas kitabon mein likkha harf-e-wafa rah jaega", "topic": "couplet", "poet": "Hayat Lakhnavi"}
{"chunk": "silsila KHwabon ka sab yunhi dhara rah jaega\nek din bistar pe koi jagta rah jaega", "topic": "couplet", "poet": "Hayat Lakhnavi"}
{"chunk": "chehre ko tere dekh ke KHamosh ho gaya\naisa nahin sawal tera la-jawab tha", "topic": "couplet", "poet": "Hayat Lakhnavi"}
{"chunk": "ye jazba-e-talab to mera mar na jaega\ntum bhi agar miloge to ji bhar na jaega", "topic": "couplet", "poet": "Hayat Lakhnavi"}
{"chunk": "muddaa hum apna kaghaz par raqam kar jaenge\nwaqt ke hathon mein apna faisla rah jaega", "topic": "couplet", "poet": "Hayat Lakhnavi"}
{"chunk": "har sada se bach ke wo ehsas-e-tanhai mein hai\napne hi diwar-o-dar mein gunjta rah jaega", "topic": "couplet", "poet": "Hayat Lakhnavi"}
{"chunk": "meri dastan bhi ajib hai wo qadam qadam mere sath tha\njise raaz-e-dil na bata saka jise dagh-e-dil na dikha saka", "topic": "couplet", "poet": "Hilal Fareed"}
{"chunk": "hum KHud bhi hue nadim jab harf-e-dua nikla\nsamjhe the jise patthar wo shaKHs KHuda nikla", "topic": "couplet", "poet": "Hilal Fareed"}
{"chunk": "pani pe bante aks ki manind hun magar\naankhon mein koi bhar le to miTta nahin hun main", "topic": "couplet", "poet": "Hilal Fareed"}
{"chunk": "us ajnabi se wasta zarur tha koi\nwo jab kabhi mila to bas mera laga mujhe", "topic": "couplet", "poet": "Hilal Fareed"}
{"chunk": "aaj na hum se puchhiye kaisa kamal ho gaya\nhijr ke KHauf mein rahe aur visal ho gaya", "topic": "couplet", "poet": "Hilal Fareed"}
{"chunk": "jam-e-ishq pi chuke zindagi bhi ji chuke\nab 'hilal' ghar chalo ab to sham ho gai", "topic": "couplet", "poet": "Hilal Fareed"}
{"chunk": "apne dukh mein rona-dhona aap hi aaya\nghair ke dukh mein KHud ko dukhana ishq mein sikha", "topic": "couplet", "poet": "Hilal Fareed"}
{"chunk": "na hi bijliyan na hi barishen na hi dushmanon ki wo sazishen\nbhala kya sabab hai bata zara jo tu aaj bhi nahin aa saka", "topic": "couplet", "poet": "Hilal Fareed"}
{"chunk": "jab waqt paDa tha to jo kuchh hum ne kiya tha\nsamjhe the wahi yar hamara bhi karega", "topic": "couplet", "poet": "Hilal Fareed"}
{"chunk": "aaj phir dab gain dard ki siskiyan\naaj phir gunjta qahqaha rah gaya", "topic": "couplet", "poet": "Hilal Fareed"}
{"chunk": "bahar jo nahin tha to koi baat nahin thi\nehsas-e-nadamt magar andar bhi nahin tha", "topic": "couplet", "poet": "Hilal Fareed"}
{"chunk": "pahle bhi jahan par bichhDe the wahi manzil thi is bar magar\nwo bhi be-laus nahin lauTa hum bhi be-tab nahin aae", "topic": "couplet", "poet": "Hilal Fareed"}
{"chunk": "is aql ki mari nagri mein kabhi pani aag nahin banta\nyahan ishq bhi log nahin karte yahan koi kamal nahin hota", "topic": "couplet", "poet": "Hilal Fareed"}
{"chunk": "jawab is sawal ka bhi de zara mujhe\nuDa ke lai hai yahan pe kyun hawa mujhe", "topic": "couplet", "poet": "Hilal Fareed"}
{"chunk": "ishq ki choT ka kuchh dil pe asar ho to sahi\ndard kam ho ya ziyaada ho magar ho to sahi", "topic": "couplet", "poet": "Jalal Lakhnavi"}
{"chunk": "shab ko mai KHub si pi subh ko tauba kar li\nrind ke rind rahe hath se jannat na gai", "topic": "couplet", "poet": "Jalal Lakhnavi"}
{"chunk": "main ne puchha ki hai kya shaghl to hans kar bole\naaj kal hum tere marne ki dua karte hain", "topic": "couplet", "poet": "Jalal Lakhnavi"}
{"chunk": "ek raat dil-jalon ko ye aish-e-visal de\nphir chahe aasman jahannam mein Dal de", "topic": "couplet", "poet": "Jalal Lakhnavi"}
{"chunk": "jis ne kuchh ehsan kiya ek bojh sar par rakh diya\nsar se tinka kya utara sar pe chhappar rakh diya", "topic": "couplet", "poet": "Jalal Lakhnavi"}
{"chunk": "na ho barham jo bosa be-ijazat le liya main ne\nchalo jaane do betabi mein aisa ho hi jata hai", "topic": "couplet", "poet": "Jalal Lakhnavi"}
{"chunk": "gai thi kah ke main lati hun zulf-e-yar ki bu\nphiri to baad-e-saba ka dimagh bhi na mila", "topic": "couplet", "poet": "Jalal Lakhnavi"}
{"chunk": "'jalal' ahd-e-jawani hai doge dil sau bar\nabhi ki tauba nahin e'tibar ke qabil", "topic": "couplet", "poet": "Jalal Lakhnavi"}
{"chunk": "wada kyun bar bar karte ho\nKHud ko be-e'tibar karte ho", "topic": "couplet", "poet": "Jalal Lakhnavi"}
{"chunk": "main jo aaya ghair se hans kar kaha us ne 'jalal'\nKHatm hai jis par sharafat wo kamina aa gaya", "topic": "couplet", "poet": "Jalal Lakhnavi"}
{"chunk": "na KHauf-e-ah buton ko na Dar hai nalon ka\nbaDa kaleja hai in dil dukhane walon ka", "topic": "couplet", "poet": "Jalal Lakhnavi"}
{"chunk": "pahunche na wahan tak ye dua mang raha hun\nqasid ko udhar bhej ke dhyan aae hai kya kya", "topic": "couplet", "poet": "Jalal Lakhnavi"}
{"chunk": "kuchh log jo KHamosh hain ye soch rahe hain\nsach bolenge jab sach ke zara dam baDhenge", "topic": "couplet", "poet": "Kamal Ahmad Siddiqi"}
{"chunk": "pursish-e-haal bhi itni ki main kuchh kah na sakun\nis takalluf se karam ho to sitam hota hai", "topic": "couplet", "poet": "Kamal Ahmad Siddiqi"}
{"chunk": "mera KHayal nahin hai to aur kya hoga\nguzar gaya tere mathe se jo shikan ki tarah", "topic": "couplet", "poet": "Kamal Ahmad Siddiqi"}
{"chunk": "ek dil hai ki ujaD jae to basta hi nahin\nek but-KHana hai ujDe to haram hota hai", "topic": "couplet", "poet": "Kamal Ahmad Siddiqi"}
{"chunk": "us ka to ek lafz bhi hum ko nahin hai yaad\nkal raat ek sher kaha tha jo KHwab mein", "topic": "couplet", "poet": "Kamal Ahmad Siddiqi"}
{"chunk": "zindagi nam isi mauj-e-mai-e-nab ka hai\nmai-kade se jo uThe dar-o-rasan tak pahunche", "topic": "couplet", "poet": "Kamal Ahmad Siddiqi"}
{"chunk": "tark-e-talluqat pe roya na tu na main\nlekin ye kya ki chain se soya na tu na main", "topic": "couplet", "poet": "Khalid Ahmad"}
{"chunk": "wo gali hum se chhuTti hi nahin\nkya karen aas TuTti hi nahin", "topic": "couplet", "poet": "Khalid Ahmad"}
{"chunk": "qumqumon ki tarah qahqahe jal bujhe\nmez par chae ki pyaliyan rah gain", "topic": "couplet", "poet": "Khalid Ahmad"}
{"chunk": "phul se bas juda fikr se ehsas juda\nfard se TuT gae fard qabile na rahe", "topic": "couplet", "poet": "Khalid Ahmad"}
{"chunk": "qumqumon ki tarah qahqahe jal bujhe\nmez par chae ki pyaliyan rah gain", "topic": "couplet", "poet": "Khalid Ahmad"}
{"chunk": "main to ghazal suna ke akela khaDa raha\nsab apne apne chahne walon mein kho gae", "topic": "couplet", "poet": "Krishn Bihari Noor"}
{"chunk": "aaina ye to batata hai ki main kya hun magar\naaina is pe hai KHamosh ki kya hai mujh mein", "topic": "couplet", "poet": "Krishn Bihari Noor"}
{"chunk": "itne hisson mein baT gaya hun main\nmere hisse mein kuchh bacha hi nahin", "topic": "couplet", "poet": "Krishn Bihari Noor"}
{"chunk": "zindagi se baDi saza hi nahin\naur kya jurm hai pata hi nahin", "topic": "couplet", "poet": "Krishn Bihari Noor"}
{"chunk": "sach ghaTe ya baDhe to sach na rahe\njhuT ki koi intiha hi nahin", "topic": "couplet", "poet": "Krishn Bihari Noor"}
{"chunk": "yahi milne ka samay bhi hai bichhaDne ka bhi\nmujh ko lagta hai bahut apne se Dar sham ke baad", "topic": "couplet", "poet": "Krishn Bihari Noor"}
{"chunk": "kaisi ajib shart hai didar ke liye\naankhen jo band hon to wo jalwa dikhai de", "topic": "couplet", "poet": "Krishn Bihari Noor"}
{"chunk": "chahe sone ke frame mein jaD do\naaina jhuT bolta hi nahin", "topic": "couplet", "poet": "Krishn Bihari Noor"}
{"chunk": "main jis ke hath mein ek phul de ke aaya tha\nusi ke hath ka patthar meri talash mein hai", "topic": "couplet", "poet": "Krishn Bihari Noor"}
{"chunk": "tishnagi ke bhi maqamat hain kya kya yani\nkabhi dariya nahin kafi kabhi qatra hai bahut", "topic": "couplet", "poet": "Krishn Bihari Noor"}
{"chunk": "hawas ne toD di barson ki sadhna meri\ngunah kya hai ye jaana magar gunah ke baad", "topic": "couplet", "poet": "Krishn Bihari Noor"}
{"chunk": "miTe ye shubh to a dost tujh se baat karen\nhamari pahli mulaqat aaKHiri to nahin", "topic": "couplet", "poet": "Krishn Bihari Noor"}
{"chunk": "kyun aaina kahen use patthar na kyun kahen\njis aaine mein aks na us ka dikhai de", "topic": "couplet", "poet": "Krishn Bihari Noor"}
{"chunk": "jitne mausam hain sabhi jaise kahin mil jaen\nin dinon kaise bataun jo faza hai mujh mein", "topic": "couplet", "poet": "Krishn Bihari Noor"}
{"chunk": "aaina ye to batata hai main kya hun lekin\naaina is pe hai KHamosh ki kya hai mujh mein", "topic": "couplet", "poet": "Krishn Bihari Noor"}
{"chunk": "ek taraf qanun hai aur ek taraf insan hai\nKHatm hota hi nahin jurm-o-saza ka silsila", "topic": "couplet", "poet": "Krishn Bihari Noor"}
{"chunk": "aisa na ho gunah ki daldal mein ja phansun\nai meri aarzu mujhe le chal sambhaal ke", "topic": "couplet", "poet": "Krishn Bihari Noor"}
{"chunk": "zindagi se baDi saza hi nahin\naur kya jurm hai pata hi nahin", "topic": "couplet", "poet": "Krishn Bihari Noor"}
{"chunk": "jaise an-dekhe ujale ki koi diwar ho\nband ho jata hai kuchh duri pe har ek rasta", "topic": "couplet", "poet": "Krishn Bihari Noor"}
{"chunk": "mausam hain do hi ishq ke surat koi bhi ho\nhain us ke pas aaine hijr-o-visal ke", "topic": "couplet", "poet": "Krishn Bihari Noor"}
{"chunk": "nigah-e-naz ki pahli si barhami bhi gai\nmain dosti ko hi rota tha dushmani bhi gai", "topic": "couplet", "poet": "Mael Lakhnavi"}
{"chunk": "yaad aur un ki yaad ki allah-re mahwiyat\njaise tamam umr ki fursat KHarid li", "topic": "couplet", "poet": "Mael Lakhnavi"}
{"chunk": "mohabbat aur 'mail' jald-bazi kya qayamat hai\nsukun-e-dil banega iztirab aahista aahista", "topic": "couplet", "poet": "Mael Lakhnavi"}
{"chunk": "nazar aur wusat-e-nazar malum\nitni mahdud kaenat nahin", "topic": "couplet", "poet": "Mael Lakhnavi"}
{"chunk": "dawa-e-insaniyat 'mail' abhi zeba nahin\npahle ye socho kisi ke kaam aa sakta hun main", "topic": "couplet", "poet": "Mael Lakhnavi"}
{"chunk": "main ne dekhe hain dahakte hue phulon ke jigar\ndil-e-bina mein hai wo nur tumhein kya malum", "topic": "couplet", "poet": "Mael Lakhnavi"}
{"chunk": "sailab-e-ishq gharq-kun-e-aql-o-hosh tha\nek bahar tha ki sham-o-sahar garam-josh tha", "topic": "couplet", "poet": "Mael Lakhnavi"}
{"chunk": "dekhoge to har moD pe mil jaengi lashen\nDhunDoge to is shahr mein qatil na milega", "topic": "couplet", "poet": "Malikzaada Manzoor Ahmad"}
{"chunk": "chehre pe sare shahr ke gard-e-malal hai\njo dil ka haal hai wahi dilli ka haal hai", "topic": "couplet", "poet": "Malikzaada Manzoor Ahmad"}
{"chunk": "wahi qatil wahi munsif adalat us ki wo shahid\nbahut se faislon mein ab taraf-dari bhi hoti hai", "topic": "couplet", "poet": "Malikzaada Manzoor Ahmad"}
{"chunk": "dariya ke talatum se to bach sakti hai kashti\nkashti mein talatum ho to sahil na milega", "topic": "couplet", "poet": "Malikzaada Manzoor Ahmad"}
{"chunk": "unhen Thahre samundar ne Duboya\njinhen tufan ka andaza bahut tha", "topic": "couplet", "poet": "Malikzaada Manzoor Ahmad"}
{"chunk": "KHwab ka rishta haqiqat se na joDa jae\naaina hai ise patthar se na toDa jae", "topic": "couplet", "poet": "Malikzaada Manzoor Ahmad"}
{"chunk": "rasm-e-tazim na ruswa ho jae\nitna mat jhukiye ki sajda ho jae", "topic": "couplet", "poet": "Malikzaada Manzoor Ahmad"}
{"chunk": "ajib dard ka rishta hai sari duniya mein\nkahin ho jalta makan apna ghar lage hai mujhe", "topic": "couplet", "poet": "Malikzaada Manzoor Ahmad"}
{"chunk": "raushan chehra bhigi zulfen dun kis ko kis par tarjih\nek qasida dhup ka likkhun ek ghazal barsat ke nam", "topic": "couplet", "poet": "Malikzaada Manzoor Ahmad"}
{"chunk": "kuchh gham-e-jaanan kuchh gham-e-dauran donon meri zat ke nam\nek ghazal mansub hai us se ek ghazal haalat ke nam", "topic": "couplet", "poet": "Malikzaada Manzoor Ahmad"}
{"chunk": "ab dekh ke apni surat ko ek choT si dil par lagti hai\nguzre hue lamhe kahte hain aaina bhi patthar hota hai", "topic": "couplet", "poet": "Malikzaada Manzoor Ahmad"}
{"chunk": "arz-e-talab par us ki chup se zahir hai inkar magar\nshayad wo kuchh soch raha ho aisa bhi ho sakta hai", "topic": "couplet", "poet": "Malikzaada Manzoor Ahmad"}
{"chunk": "jin safinon ne kabhi toDa tha maujon ka ghurur\nus jagah Dube jahan dariya mein tughyani na thi", "topic": "couplet", "poet": "Malikzaada Manzoor Ahmad"}
{"chunk": "kya jaaniye kaisi thi wo hawa chaunka na shajar patta na hila\nbaiTha tha main jis ke sae mein 'manzur' wahi diwar giri", "topic": "couplet", "poet": "Malikzaada Manzoor Ahmad"}
{"chunk": "zindagi mein pahle itni to pareshani na thi\ntang-damani thi lekin chaak-damani na thi", "topic": "couplet", "poet": "Malikzaada Manzoor Ahmad"}
{"chunk": "haal-e-pareshan sun kar mera aankh mein us ki aansu hain\nmain ne us se jhuT kaha ho aisa bhi ho sakta hai", "topic": "couplet", "poet": "Malikzaada Manzoor Ahmad"}
{"chunk": "waqt shahid hai ki har daur mein isa ki tarah\nhum salibon pe liye apni sadaqat aae", "topic": "couplet", "poet": "Malikzaada Manzoor Ahmad"}
{"chunk": "diwana har ek haal mein diwana rahega\nfarzana kaha jae ki diwana kaha jae", "topic": "couplet", "poet": "Malikzaada Manzoor Ahmad"}
{"chunk": "khil uThe gul ya khile dast-e-hinai tere\nhar taraf tu hai to phir tera pata kis se karen", "topic": "couplet", "poet": "Malikzaada Manzoor Ahmad"}
{"chunk": "na KHauf-e-barq na KHauf-e-sharar lage hai mujhe\nKHud apne bagh ke phulon se Dar lage hai mujhe", "topic": "couplet", "poet": "Malikzaada Manzoor Ahmad"}
{"chunk": "be-chehragi ki bhiD mein gum hai mera wajud\nmain KHud ko DhunDhta hun mujhe KHad-o-KHal de", "topic": "couplet", "poet": "Malikzaada Manzoor Ahmad"}
{"chunk": "kash daulat-e-gham hi apne pas bach rahti\nwo bhi un ko de baiThe aisi mat khai hai", "topic": "couplet", "poet": "Malikzaada Manzoor Ahmad"}
{"chunk": "daur-e-ishrat ne sanware hain ghazal ke gesu\nfikr ke pahlu magar gham ki badaulat aae", "topic": "couplet", "poet": "Malikzaada Manzoor Ahmad"}
{"chunk": "had se guzra jab intizar tera\nmaut ka hum ne intizar kiya", "topic": "couplet", "poet": "Meer Ali Ausat Rashk"}
{"chunk": "ab to baaten bhi ho gain mauquf\narini hai na lan-tarani hai", "topic": "couplet", "poet": "Meer Ali Ausat Rashk"}
{"chunk": "suna raha hun nakirain ko fasana-e-hijr\nsawal un ke juda hain mere jawab juda", "topic": "couplet", "poet": "Meer Ali Ausat Rashk"}
{"chunk": "nazar kisi ko wo mu-e-kamar nahin aata\nba-rang-e-tar-e-nazar hai nazar nahin aata", "topic": "couplet", "poet": "Meer Kallu Arsh"}
{"chunk": "kya ghair kya aziz koi nauhagar na ho\nai jaan yun nikal ki badan tak KHabar na ho", "topic": "couplet", "poet": "Meer Kallu Arsh"}
{"chunk": "sehhat hai maraz qaza shifa hai\nallah hakim hai hamara", "topic": "couplet", "poet": "Meer Kallu Arsh"}
{"chunk": "chashm-e-baatin mein se jab zahir ka parda uTh gaya\njo musalman tha wahi hindu nazar aaya mujhe", "topic": "couplet", "poet": "Meer Kallu Arsh"}
{"chunk": "kya diya bosa lab-e-shirin ka ho kar tursh-ru\nmunh hua miTha to kya dil apna khaTTa ho gaya", "topic": "couplet", "poet": "Meer Kallu Arsh"}
{"chunk": "kaba ka aur KHana-e-dil ka ye haal hai\njaise koi makan ho makan ke jawab mein", "topic": "couplet", "poet": "Meer Kallu Arsh"}
{"chunk": "toD kar kabe ko masjid na banao zahid\nKHana-barbaad kisi dil hi mein kar ghar paida", "topic": "couplet", "poet": "Meer Kallu Arsh"}
{"chunk": "gale mein apne pahna hai jo tu ne ai but-e-kafir\nmeri tasbih ko hai rashk zunnar-e-barahman par", "topic": "couplet", "poet": "Meer Kallu Arsh"}
{"chunk": "KHun-e-ushshaq ka uTha biDa\nbe-sabab kab wo pan khata hai", "topic": "couplet", "poet": "Meer Kallu Arsh"}
{"chunk": "hasrat-e-did mein aaKHir ko dam apna ulTa\nparda-e-chashm na us shoKH ne apna ulTa", "topic": "couplet", "poet": "Meer Kallu Arsh"}
{"chunk": "mujh ko thakne nahin deta ye zarurat ka pahaD\nmere bachche mujhe buDha nahin hone dete", "topic": "couplet", "poet": "Meraj Faizabadi"}
{"chunk": "hamein paDhao na rishton ki koi aur kitab\npaDhi hai bap ke chehre ki jhurriyan hum ne", "topic": "couplet", "poet": "Meraj Faizabadi"}
{"chunk": "pyas kahti hai chalo ret nichoDi jae\napne hisse mein samundar nahin aane wala", "topic": "couplet", "poet": "Meraj Faizabadi"}
{"chunk": "jo kah rahe the ki jina muhaal hai tum bin\nbichhaD ke mujh se wo do din udas bhi na rahe", "topic": "couplet", "poet": "Meraj Faizabadi"}
{"chunk": "aaj bhi ganw mein kuchh kachche makanon wale\nghar mein ham-sae ke faqa nahin hone dete", "topic": "couplet", "poet": "Meraj Faizabadi"}
{"chunk": "tere bare mein jab socha nahin tha\nmain tanha tha magar itna nahin tha", "topic": "couplet", "poet": "Meraj Faizabadi"}
{"chunk": "yun hua phir band kar lin us ne aankhen ek din\nwo samajh leta tha dil ka haal chehra dekh kar", "topic": "couplet", "poet": "Meraj Faizabadi"}
{"chunk": "shaeri mein 'mir'-o-'ghaalib' ke zamana ab kahan\nshohraten jab itni sasti hon adab dekhega kaun", "topic": "couplet", "poet": "Meraj Faizabadi"}
{"chunk": "zindagi di hai to jine ka hunar bhi dena\npanw baKHshen hain to taufiq-e-safar bhi dena", "topic": "couplet", "poet": "Meraj Faizabadi"}
{"chunk": "dilli chhuTi thi pahle ab lucknow bhi chhoDen\ndo shahar the ye apne donon tabah nikle", "topic": "couplet", "poet": "Mirza Hadi Ruswa"}
{"chunk": "Talna tha mere pas se ai kahili tujhe\nkam-baKHt tu to aa ke yahin Dher ho gai", "topic": "couplet", "poet": "Mirza Hadi Ruswa"}
{"chunk": "marne ke din qarib hain shayad ki ai hayat\ntujh se tabiat apni bahut sair ho gai", "topic": "couplet", "poet": "Mirza Hadi Ruswa"}
{"chunk": "hans ke kahta hai musawwir se wo ghaarat-gar-e-hosh\njaisi surat hai meri waisi hi taswir bhi ho", "topic": "couplet", "poet": "Mirza Hadi Ruswa"}
{"chunk": "hum ko bhi kya kya maze ki dastanen yaad thin\nlekin ab tamhid-e-zikr-e-dard-o-matam ho gain", "topic": "couplet", "poet": "Mirza Hadi Ruswa"}
{"chunk": "kya kahun tujh se mohabbat wo bala hai hamdam\nmujh ko ibrat na hui ghair ke mar jaane se", "topic": "couplet", "poet": "Mirza Hadi Ruswa"}
{"chunk": "dekha hai mujhe apni KHushamad mein jo masruf\nis but ko ye dhoka hai ki islam yahi hai", "topic": "couplet", "poet": "Mirza Hadi Ruswa"}
{"chunk": "baad tauba ke bhi hai dil mein ye hasrat baqi\nde ke qasmen koi ek jam pila de hum ko", "topic": "couplet", "poet": "Mirza Hadi Ruswa"}
{"chunk": "lab pe kuchh baat aai jati hai\nKHamushi muskurai jati hai", "topic": "couplet", "poet": "Mirza Hadi Ruswa"}
{"chunk": "zarbul-masal hai hote hain mashuq be-wafa\nye kuchh tumhaara zikr nahin hai KHafa na ho", "topic": "couplet", "poet": "Mirza Hadi Ruswa"}
{"chunk": "but-parasti mein na hoga koi mujh sa badnam\njhenpta hun jo kahin zikr-e-KHuda hota hai", "topic": "couplet", "poet": "Mirza Hadi Ruswa"}
{"chunk": "ham-nashin dekhi nahusat dastan-e-hijr ki\nsohbaten jamne na pai thin ki barham ho gain", "topic": "couplet", "poet": "Mirza Hadi Ruswa"}
{"chunk": "dil lagane ko na samjho dil-lagi\ndushmanon ki jaan par ban jaegi", "topic": "couplet", "poet": "Mirza Hadi Ruswa"}
{"chunk": "unhin ka nam le le kar koi furqat mein marta hai\nkabhi wo bhi to sun lenge jo badnami se Darte hain", "topic": "couplet", "poet": "Mirza Hadi Ruswa"}
{"chunk": "hai yaqin wo na aaenge phir bhi\nkab nigah su-e-dar nahin hoti", "topic": "couplet", "poet": "Mirza Hadi Ruswa"}
{"chunk": "kis qadar mo'taqid-e-husn-e-mukafat hun main\ndil mein KHush hota hun jab ranj siwa hota hai", "topic": "couplet", "poet": "Mirza Hadi Ruswa"}
{"chunk": "chand baaten wo jo hum rindon mein thin zarbul-masal\nab suna mirza ki dard-e-ahl-e-irfan ho gain", "topic": "couplet", "poet": "Mirza Hadi Ruswa"}
{"chunk": "dubki hui thi gurba-sifat KHwahish-e-gunah\nchumkarne se phul gai sher ho gai", "topic": "couplet", "poet": "Mirza Hadi Ruswa"}
{"chunk": "barbaad kar ke mujh ko na hon munfail huzur\nmain aap mo'tarif hun ki mera qusur tha", "topic": "couplet", "poet": "Mirza Hadi Ruswa"}
{"chunk": "rakh li mere KHuda ne gunahon ki mere sharm\nzahid ko apne zohd pe kitna ghurur tha", "topic": "couplet", "poet": "Mirza Hadi Ruswa"}
{"chunk": "khol to aankh zara dekh tamasha kya hai\nwahm hai ya ki haqiqat hai ye duniya kya hai", "topic": "couplet", "poet": "Mirza Hadi Ruswa"}
{"chunk": "lazzat-e-masiyat-e-ishq na puchh\nKHuld mein bhi ye bala yaad aai", "topic": "couplet", "poet": "Mirza Hadi Ruswa"}
{"chunk": "apne surat-gar se puchhun main agar maqdur ho\nkya banaya tha mujhe tu ne miTane ke liye", "topic": "couplet", "poet": "Mirza Hadi Ruswa"}
{"chunk": "meri betabiyon ka haal ghairon se na kahna tha\ntum aise ho to phir koi kisi ka raazdan kyun ho", "topic": "couplet", "poet": "Mirza Hadi Ruswa"}
{"chunk": "jis ko barson hansi na aai ho\nus ko naseh ki baat par aae", "topic": "couplet", "poet": "Mirza Hadi Ruswa"}
{"chunk": "usi par munhasir thi zindagi kya\nghaTa jata hai dam zabt-e-fughan se", "topic": "couplet", "poet": "Mirza Hadi Ruswa"}
{"chunk": "al-hazar ye kaam duniya mein tumhin se ho saka\nchahne wale pe apne khinchna shamshir ka", "topic": "couplet", "poet": "Mirza Hadi Ruswa"}
{"chunk": "shikwon mein bhi andaz na ho husn-e-talab ka\nhan ai dil-e-betab rahe pas adab ka", "topic": "couplet", "poet": "Mirza Hadi Ruswa"}
{"chunk": "tangi-e-aish mein mumkin nahin tark-e-lazzat\nsukhe TukDe bhi to faqon mein maza dete hain", "topic": "couplet", "poet": "Mirza Hadi Ruswa"}
{"chunk": "kahiye kya aasman se Thahri\naap koThe se kyun utar aae", "topic": "couplet", "poet": "Mirza Hadi Ruswa"}
{"chunk": "rakhte hain husn-e-zan ye buton ki wafa se hum\njaise ki mangte hain duaen KHuda se hum", "topic": "couplet", "poet": "Mirza Hadi Ruswa"}
{"chunk": "apne markaz ki taraf mail-e-parwaz tha husn\nbhulta hi nahin aalam teri angDai ka", "topic": "couplet", "poet": "Mirza Mohammad Hadi Aziz Lakhnavi"}
{"chunk": "paida wo baat kar ki tujhe roen dusre\nrona KHud apne haal pe ye zar zar kya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "zaban dil ki haqiqat ko kya bayan karti\nkisi ka haal kisi se kaha nahin jata", "topic": "couplet", "poet": "Mirza Mohammad Hadi Aziz Lakhnavi"}
{"chunk": "KHud chale aao ya bula bhejo\nraat akele basar nahin hoti", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hijr ki raat kaTne wale\nkya karega agar sahar na hui", "topic": "couplet", "poet": "Mirza Mohammad Hadi Aziz Lakhnavi"}
{"chunk": "lutf-e-bahaar kuchh nahin go hai wahi bahaar\ndil hi ujaD gaya ki zamana ujaD gaya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "jhuTe wadon par thi apni zindagi\nab to wo bhi aasra jata raha", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hamesha tinke hi chunte guzar gai apni\nmagar chaman mein kahin aashiyan bana na sake", "topic": "couplet", "poet": "Mirza Mohammad Hadi Aziz Lakhnavi"}
{"chunk": "aaina chhoD ke dekha kiye surat meri\ndil-e-muztar ne mere un ko sanwarne na diya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "batao aise marizon ka hai ilaj koi\nki jin se haal bhi apna bayan nahin hota", "topic": "couplet", "poet": "Mirza Mohammad Hadi Aziz Lakhnavi"}
{"chunk": "tum ne chheDa to kuchh khule hum bhi\nbaat par baat yaad aati hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "shama bujh kar rah gai parwana jal kar rah gaya\nyaadgar-e-husn-o-ishq ek dagh dil par rah gaya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "tumhein hanste hue dekha hai jab se\nmujhe rone ki aadat ho gai hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hae kya chiz thi jawani bhi\nab to din raat yaad aati hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "ye teri aarzu mein baDhi wusat-e-nazar\nduniya hai sab meri nigah-e-intizar mein", "topic": "couplet", "poet": "Mirza Mohammad Hadi Aziz Lakhnavi"}
{"chunk": "mana ki bazm-e-husn ke aadab hain bahut\njab dil pe iKHtiyar na ho kya kare koi", "topic": "couplet", "poet": "Mirza Mohammad Hadi Aziz Lakhnavi"}
{"chunk": "wahi hikayat-e-dil thi wahi shikayat-e-dil\nthi ek baat jahan se bhi ibtida karte", "topic": "couplet", "poet": "Mirza Mohammad Hadi Aziz Lakhnavi"}
{"chunk": "itna bhi bar-e-KHatir-e-gulshan na ho koi\nTuTi wo shaKH jis pe mera aashiyana tha", "topic": "couplet", "poet": "Mirza Mohammad Hadi Aziz Lakhnavi"}
{"chunk": "musibat thi hamare hi liye kyun\nye mana hum jiye lekin jiye kyun", "topic": "couplet", "poet": "Mirza Mohammad Hadi Aziz Lakhnavi"}
{"chunk": "udasi ab kisi ka rang jamne hi nahin deti\nkahan tak phul barsae koi gor-e-ghariban par", "topic": "couplet", "poet": "Mirza Mohammad Hadi Aziz Lakhnavi"}
{"chunk": "duaen mangi hain saqi ne khol kar zulfen\nbasan-e-dast-e-karam abr-e-dajla-bar baras", "topic": "couplet", "poet": "Mirza Mohammad Hadi Aziz Lakhnavi"}
{"chunk": "'aziz' munh se wo apne naqab to ulTen\nkarenge jabr agar dil pe iKHtiyar raha", "topic": "couplet", "poet": "Mirza Mohammad Hadi Aziz Lakhnavi"}
{"chunk": "duniya ka KHun daur-e-mohabbat mein hai safed\naawaz aa rahi hai lab-e-ju-e-shir se", "topic": "couplet", "poet": "Mirza Mohammad Hadi Aziz Lakhnavi"}
{"chunk": "naza ka waqt hai baiTha hai sirhane koi\nwaqt ab wo hai ki marna hamein manzur nahin", "topic": "couplet", "poet": "Mirza Mohammad Hadi Aziz Lakhnavi"}
{"chunk": "dil nahin jab to KHak hai duniya\nasal jo chiz thi wahi na rahi", "topic": "couplet", "poet": "Mirza Mohammad Hadi Aziz Lakhnavi"}
{"chunk": "kabhi jannat kabhi dozaKH kabhi kaba kabhi dair\najab andaz se tamir hua KHana-e-dil", "topic": "couplet", "poet": "Mirza Mohammad Hadi Aziz Lakhnavi"}
{"chunk": "be-KHudi kucha-e-jaanan mein liye jati hai\ndekhiye kaun mujhe meri KHabar deta hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "dil samajhta tha ki KHalwat mein wo tanha honge\nmain ne parda jo uThaya to qayamat nikli", "topic": "couplet", "poet": "Mirza Mohammad Hadi Aziz Lakhnavi"}
{"chunk": "tamam anjuman-e-waz ho gai barham\nliye hue koi yun saghar-e-sharab aaya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "husn-e-arasta qudrat ka atiyya hai magar\nkya mera ishq-e-jigar-soz KHuda-dad nahin", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hai dil mein josh-e-hasrat rukte nahin hain aansu\nristi hui surahi TuTa hua subu hun", "topic": "couplet", "poet": "Mirza Mohammad Hadi Aziz Lakhnavi"}
{"chunk": "be-piye waiz ko meri rae mein\nmasjid-e-jama mein jaana hi na tha", "topic": "couplet", "poet": "Mirza Mohammad Hadi Aziz Lakhnavi"}
{"chunk": "dil ki aaludgi-e-zaKHm baDhi jati hai\nsans leta hun to ab KHun ki bu aati hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "qafas mein ji nahin lagta hai aah phir bhi mera\nye jaanta hun ki tinka bhi aashiyan mein nahin", "topic": "couplet", "poet": "Mirza Mohammad Hadi Aziz Lakhnavi"}
{"chunk": "jab se zulfon ka paDa hai is mein aks\ndil mera TuTa hua aaina hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hum to dil hi par samajhte the buton ka iKHtiyar\nnasb-e-kaba mein bhi ab tak ek patthar rah gaya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "taqlid ab main hazrat-e-waiz ki kyun karun\nsaqi ne de diya mujhe fatwa jawaz ka", "topic": "couplet", "poet": "Mirza Mohammad Hadi Aziz Lakhnavi"}
{"chunk": "usi ko hashr kahte hain jahan duniya ho fariyaadi\nyahi ai mir-e-diwan-e-jaza kya teri mahfil hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hamesha se mizaj-e-husn mein diqqat-pasandi hai\nmeri dushwariyan aasan hona saKHt mushkil hai", "topic": "couplet", "poet": "Mirza Mohammad Hadi Aziz Lakhnavi"}
{"chunk": "ab chaman mein bhi kisi surat se ji lagta nahin\nhan magar jab tak qafas mein the qafas badnam tha", "topic": "couplet", "poet": "Mirza Mohammad Hadi Aziz Lakhnavi"}
{"chunk": "hadsat-e-dahr mein wabasta-e-arbab-e-dard\nli jahan karwaT kisi ne inqalab aa hi gaya", "topic": "couplet", "poet": "Mirza Mohammad Hadi Aziz Lakhnavi"}
{"chunk": "mere dahan mein agar aap ki zaban hoti\nto phir kuchh aur hi unwan-e-dastan hota", "topic": "couplet", "poet": "Mirza Mohammad Hadi Aziz Lakhnavi"}
{"chunk": "aap jis dil se gurezan the usi dil se mile\ndekhiye DhunDh nikala hai kahan se main ne", "topic": "couplet", "poet": "Mirza Mohammad Hadi Aziz Lakhnavi"}
{"chunk": "phuT nikla zahr sare jism mein\njab kabhi aansu hamare tham gae", "topic": "couplet", "poet": "Mirza Mohammad Hadi Aziz Lakhnavi"}
{"chunk": "sabaq aa ke gor-e-ghariban se le lo\nKHamoshi mudarris hai is anjuman mein", "topic": "couplet", "poet": "Mirza Mohammad Hadi Aziz Lakhnavi"}
{"chunk": "qatl aur mujh se saKHt-jaan ka qatl\ntegh dekho zara kamar dekho", "topic": "couplet", "poet": "Mirza Mohammad Hadi Aziz Lakhnavi"}
{"chunk": "teri koshish hum ai dil sai-e-la-hasil samajhte hain\nsar-e-manzil tujhe begana-e-manzil samajhte hain", "topic": "couplet", "poet": "Mirza Mohammad Hadi Aziz Lakhnavi"}
{"chunk": "bani hain shahr-ashob-e-tamanna\nKHumar-aluda aankhen raat-bhar ki", "topic": "couplet", "poet": "Mirza Mohammad Hadi Aziz Lakhnavi"}
{"chunk": "main to hasti ko samajhta hun sarasar ek gunah\npak-damani ka dawa ho to kis buniyaad par", "topic": "couplet", "poet": "Mirza Mohammad Hadi Aziz Lakhnavi"}
{"chunk": "ye mashwara baham uTThe hain chaara-ju karte\nki ab mariz ko achchha tha qibla-ru karte", "topic": "couplet", "poet": "Mirza Mohammad Hadi Aziz Lakhnavi"}
{"chunk": "lutf-e-shab-e-mah ai dil us dam mujhe hasil ho\nek chand baghal mein ho ek chand muqabil ho", "topic": "couplet", "poet": "Mirza Mohammad Taqi Hawas"}
{"chunk": "tez rakhiyo sar-e-har-KHar ko ai dasht-e-junun\nshayad aa jae koi aabla-pa mere baad", "topic": "couplet", "poet": "Mirza Mohammad Taqi Hawas"}
{"chunk": "ya KHafa hote the hum to minnaten karte the aap\nya KHafa hain hum se wo aur hum mana sakte nahin", "topic": "couplet", "poet": "Mirza Mohammad Taqi Hawas"}
{"chunk": "dil mein ek iztirab baqi hai\nye nishan-e-shabab baqi hai", "topic": "couplet", "poet": "Mirza Mohammad Taqi Hawas"}
{"chunk": "sahra mein 'hawas' KHar-e-mughilan ki madad se\nbare mera KHun har KHas-o-KHashak ko pahuncha", "topic": "couplet", "poet": "Mirza Mohammad Taqi Hawas"}
{"chunk": "sab ham-safir chhoD ke tanha chale gae\nkunj-e-qafas mein mujh ko giraftar dekh kar", "topic": "couplet", "poet": "Mirza Mohammad Taqi Hawas"}
{"chunk": "na paya waqt ai zahid koi main ne ibaadat ka\nshab-e-hijran hui aaKHir to subh-e-intizar aai", "topic": "couplet", "poet": "Mirza Mohammad Taqi Hawas"}
{"chunk": "na kafir se KHalwat na zahid se ulfat\nhum ek bazm mein the ye sab se juda the", "topic": "couplet", "poet": "Mirza Mohammad Taqi Hawas"}
{"chunk": "rang-e-gul-e-shagufta hun aab-e-ruKH-e-chaman hun main\nsham-e-haram charagh-e-dair qashqa-e-barhaman hun main", "topic": "couplet", "poet": "Mirza Mohammad Taqi Hawas"}
{"chunk": "zahid ka dil na KHatir-e-mai-KHwar toDiye\nsau bar to ye kijiye sau bar toDiye", "topic": "couplet", "poet": "Mirza Mohammad Taqi Hawas"}
{"chunk": "hamari dekhiyo ghaflat na samjhe wae nadani\nhamein do din ke bahlane ko umr-e-be-madar aai", "topic": "couplet", "poet": "Mirza Mohammad Taqi Hawas"}
{"chunk": "mathe pe laga sandal wo haar pahan nikle\nhum khinch wahin qashqa zunnar pahan nikle", "topic": "couplet", "poet": "Mirza Mohammad Taqi Hawas"}
{"chunk": "aashna koi nazar aata nahin yan ai 'hawas'\nkis ko main apna anis-e-kunj-e-tanhai karun", "topic": "couplet", "poet": "Mirza Mohammad Taqi Hawas"}
{"chunk": "ai aaftab hadi-e-ku-e-nigar ho\naae bhala kabhi to hamare bhi kaam din", "topic": "couplet", "poet": "Mirza Mohammad Taqi Hawas"}
{"chunk": "sad-chaak kiya pairhan-e-gul ko saba ne\njab wo na teri KHubi-e-poshak ko pahuncha", "topic": "couplet", "poet": "Mirza Mohammad Taqi Hawas"}
{"chunk": "hargiz na mere mahram-e-hamraaz hue tum\naaine mein apne hi nazar-baz hue tum", "topic": "couplet", "poet": "Mirza Mohammad Taqi Hawas"}
{"chunk": "hawas hum par hoen kyunki dariya-e-mohabbat se\nqaza ne baadban-e-kashti-e-tadbir ko toDa", "topic": "couplet", "poet": "Mirza Mohammad Taqi Hawas"}
{"chunk": "talash is tarah bazm-e-aish mein hai be-nishanon ki\nkoi kapDe mein jaise zaKHm-e-sozan ka nishan DhunDhe", "topic": "couplet", "poet": "Mirza Mohammad Taqi Hawas"}
{"chunk": "sunta hun na kanon se na kuchh munh se hun bakta\nKHali hai jagah mahfil-e-taswir mein meri", "topic": "couplet", "poet": "Mirza Mohammad Taqi Hawas"}
{"chunk": "dekhen kya ab ke asiri hamein dikhlati hai\nlog kahte hain ki phir fasl-e-bahaar aati hai", "topic": "couplet", "poet": "Mirza Mohammad Taqi Hawas"}
{"chunk": "ai sanam wasl ki tadbiron se kya hota hai\nwahi hota hai jo manzur-e-KHuda hota hai", "topic": "couplet", "poet": "Mirza Raza Barq"}
{"chunk": "hamare aib ne be-aib kar diya hum ko\nyahi hunar hai ki koi hunar nahin aata", "topic": "couplet", "poet": "Mirza Raza Barq"}
{"chunk": "itna to jazb-e-ishq ne bare asar kiya\nus ko bhi ab malal hai mere malal ka", "topic": "couplet", "poet": "Mirza Raza Barq"}
{"chunk": "daulat nahin kaam aati jo taqdir buri ho\nqarun ko bhi apna KHazana nahin milta", "topic": "couplet", "poet": "Mirza Raza Barq"}
{"chunk": "na sikandar hai na dara hai na qaisar hai na jam\nbe-mahal KHak mein hain qasr banane wale", "topic": "couplet", "poet": "Mirza Raza Barq"}
{"chunk": "hum to apnon se bhi begana hue ulfat mein\ntum jo ghairon se mile tum ko na ghairat aai", "topic": "couplet", "poet": "Mirza Raza Barq"}
{"chunk": "kis tarah milen koi bahana nahin milta\nhum ja nahin sakte unhen aana nahin milta", "topic": "couplet", "poet": "Mirza Raza Barq"}
{"chunk": "puchha agar kisi ne mera aa ke haal-e-dil\nbe-iKHtiyar aah labon se nikal gai", "topic": "couplet", "poet": "Mirza Raza Barq"}
{"chunk": "be-bulae hue jaana mujhe manzur nahin\nun ka wo taur nahin mera ye dastur nahin", "topic": "couplet", "poet": "Mirza Raza Barq"}
{"chunk": "agar hayat hai dekhenge ek din didar\nki mah-e-eid bhi aaKHir hai in mahinon mein", "topic": "couplet", "poet": "Mirza Raza Barq"}
{"chunk": "baad-e-fana bhi hai maraz-e-ishq ka asar\ndekho ki rang zard hai mere ghubar ka", "topic": "couplet", "poet": "Mirza Raza Barq"}
{"chunk": "angDai donon hath uTha kar jo us ne li\npar lag gae paron ne pari ko uDa diya", "topic": "couplet", "poet": "Mirza Raza Barq"}
{"chunk": "asar zulf ka barmala ho gaya\nbalaon se mil kar bala ho gaya", "topic": "couplet", "poet": "Mirza Raza Barq"}
{"chunk": "dekh kar tul-e-shab-e-hijr dua karta hun\nwasl ke roz se bhi umr meri kam ho jae", "topic": "couplet", "poet": "Mirza Raza Barq"}
{"chunk": "nahin buton ke tasawwur se koi dil KHali\nKHuda ne un ko diye hain makan sinon mein", "topic": "couplet", "poet": "Mirza Raza Barq"}
{"chunk": "uryan hararat-e-tap-e-furqat se main raha\nhar bar mere jism ki poshak jal gai", "topic": "couplet", "poet": "Mirza Raza Barq"}
{"chunk": "'barq' uftada wo hun saltanat-e-alam mein\ntaj-e-sar ijz se naqsh-e-kaf-e-pa hota hai", "topic": "couplet", "poet": "Mirza Raza Barq"}
{"chunk": "chhup saka dam bhar na raaz-e-dil firaq-e-yar mein\nwo nihan jis dam hua sab aashkara ho gaya", "topic": "couplet", "poet": "Mirza Raza Barq"}
{"chunk": "KHud-faroshi ko jo tu nikle ba-shakl-e-yusuf\nai sanam teri KHaridar KHudai ho jae", "topic": "couplet", "poet": "Mirza Raza Barq"}
{"chunk": "gaya shabab na paigham-e-wasl-e-yar aaya\njala do kaT ke is naKHl mein na bar aaya", "topic": "couplet", "poet": "Mirza Raza Barq"}
{"chunk": "josh-e-wahshat yahi kahta hai nihayat kam hai\ndo jahan se bhi agar wusat-e-sahra baDh jae", "topic": "couplet", "poet": "Mirza Raza Barq"}
{"chunk": "bichhaDne walon mein hum jis se aashna kam the\nna jaane dil ne use yaad kyun ziyaada kiya", "topic": "couplet", "poet": "Mohsin Zaidi"}
{"chunk": "jaise do mulkon ko ek sarhad alag karti hui\nwaqt ne KHat aisa khincha mere us ke darmiyan", "topic": "couplet", "poet": "Mohsin Zaidi"}
{"chunk": "koi kashti mein tanha ja raha hai\nkisi ke sath dariya ja raha hai", "topic": "couplet", "poet": "Mohsin Zaidi"}
{"chunk": "hum ne bhi dekhi hai duniya 'mohsin'\nhai kidhar kis ki nazar jaante hain", "topic": "couplet", "poet": "Mohsin Zaidi"}
{"chunk": "ye zulm dekhiye ki gharon mein lagi hai aag\naur hukm hai makin nikal kar na ghar se aaen", "topic": "couplet", "poet": "Mohsin Zaidi"}
{"chunk": "jaan kar chup hain wagarna hum bhi\nbaat karne ka hunar jaante hain", "topic": "couplet", "poet": "Mohsin Zaidi"}
{"chunk": "koi akela to main sadgi-pasand na tha\npasand us ne bhi rangon mein rang sada kiya", "topic": "couplet", "poet": "Mohsin Zaidi"}
{"chunk": "tir o kaman aap bhi 'mohsin' sambhaaliye\njab dosti ki aaD mein KHanjar dikhai de", "topic": "couplet", "poet": "Mohsin Zaidi"}
{"chunk": "dur rahna tha jab us ko 'mohsin'\nmere nazdik wo aaya kyun tha", "topic": "couplet", "poet": "Mohsin Zaidi"}
{"chunk": "libas badle nahin hum ne mausamon ki tarah\nki zeb-e-tan jo kiya ek hi labaada kiya", "topic": "couplet", "poet": "Mohsin Zaidi"}
{"chunk": "har shaKHs yahan gumbad-e-be-dar ki tarah hai\naawaz pe aawaz do sunta nahin koi", "topic": "couplet", "poet": "Mohsin Zaidi"}
{"chunk": "sunte hain ki aabaad yahan tha koi kumba\naasar bhi kahte hain yahan par koi ghar tha", "topic": "couplet", "poet": "Mohsin Zaidi"}
{"chunk": "agar chaman ka koi dar khula bhi mere liye\nsumum ban gai baad-e-saba bhi mere liye", "topic": "couplet", "poet": "Mohsin Zaidi"}
{"chunk": "ab judai ke safar ko mere aasan karo\ntum mujhe KHwab mein aa kar na pareshan karo", "topic": "couplet", "poet": "Munawwar Rana"}
{"chunk": "chalti phirti hui aaankhon se azan dekhi hai\nmain ne jannat to nahin dekhi hai man dekhi hai", "topic": "couplet", "poet": "Munawwar Rana"}
{"chunk": "tumhaari aankhon ki tauhin hai zara socho\ntumhaara chahne wala sharab pita hai", "topic": "couplet", "poet": "Munawwar Rana"}
{"chunk": "abhi zinda hai man meri mujhe kuchh bhi nahin hoga\nmain ghar se jab nikalta hun dua bhi sath chalti hai", "topic": "couplet", "poet": "Munawwar Rana"}
{"chunk": "so jate hain footpath pe aKHbar bichha kar\nmazdur kabhi nind ki goli nahin khate", "topic": "couplet", "poet": "Munawwar Rana"}
{"chunk": "is tarah mere gunahon ko wo dho deti hai\nman bahut ghusse mein hoti hai to ro deti hai", "topic": "couplet", "poet": "Munawwar Rana"}
{"chunk": "kisi ke zaKHm par chahat se paTTi kaun bandhega\nagar bahnen nahin hongi to rakhi kaun bandhega", "topic": "couplet", "poet": "Munawwar Rana"}
{"chunk": "kisi ko ghar mila hisse mein ya koi dukan aai\nmain ghar mein sab se chhoTa tha mere hisse mein man aai", "topic": "couplet", "poet": "Munawwar Rana"}
{"chunk": "ek aansu bhi hukumat ke liye KHatra hai\ntum ne dekha nahin aaankhon ka samundar hona", "topic": "couplet", "poet": "Munawwar Rana"}
{"chunk": "jab bhi kashti meri sailab mein aa jati hai\nman dua karti hui KHwab mein aa jati hai", "topic": "couplet", "poet": "Munawwar Rana"}
{"chunk": "tere daman mein sitare hain to honge ai falak\nmujh ko apni man ki maili oDhni achchhi lagi", "topic": "couplet", "poet": "Munawwar Rana"}
{"chunk": "munawwar man ke aage yun kabhi khul kar nahin rona\njahan buniyaad ho itni nami achchhi nahin hoti", "topic": "couplet", "poet": "Munawwar Rana"}
{"chunk": "ye soch ke man bap ki KHidmat mein laga hun\nis peD ka saya mere bachchon ko milega", "topic": "couplet", "poet": "Munawwar Rana"}
{"chunk": "barbaad kar diya hamein pardes ne magar\nman sab se kah rahi hai ki beTa maze mein hai", "topic": "couplet", "poet": "Munawwar Rana"}
{"chunk": "kal apne-ap ko dekha tha man ki aankhon mein\nye aaina hamein buDha nahin batata hai", "topic": "couplet", "poet": "Munawwar Rana"}
{"chunk": "kuchh bikhri hui yaadon ke qisse bhi bahut the\nkuchh us ne bhi baalon ko khula chhoD diya tha", "topic": "couplet", "poet": "Munawwar Rana"}
{"chunk": "tumhein bhi nind si aane lagi hai thak gae hum bhi\nchalo hum aaj ye qissa adhura chhoD dete hain", "topic": "couplet", "poet": "Munawwar Rana"}
{"chunk": "ye aisa qarz hai jo main ada kar hi nahin sakta\nmain jab tak ghar na lauTun meri man sajde mein rahti hai", "topic": "couplet", "poet": "Munawwar Rana"}
{"chunk": "hum nahin the to kya kami thi yahan\nhum na honge to kya kami hogi", "topic": "couplet", "poet": "Munawwar Rana"}
{"chunk": "tumhaara nam aaya aur hum takne lage rasta\ntumhaari yaad aai aur khiDki khol di hum ne", "topic": "couplet", "poet": "Munawwar Rana"}
{"chunk": "farishte aa kar un ke jism par KHushbu lagate hain\nwo bachche rail ke Dibbon mein jo jhaDu lagate hain", "topic": "couplet", "poet": "Munawwar Rana"}
{"chunk": "lipaT jata hun man se aur mausi muskuraati hai\nmain urdu mein ghazal kahta hun hindi muskuraati hai", "topic": "couplet", "poet": "Munawwar Rana"}
{"chunk": "tamam jism ko aankhen bana ke rah tako\ntamam khel mohabbat mein intizar ka hai", "topic": "couplet", "poet": "Munawwar Rana"}
{"chunk": "main ne kal shab chahaton ki sab kitaben phaD den\nsirf ek kaghaz pe likkha lafz-e-man rahne diya", "topic": "couplet", "poet": "Munawwar Rana"}
{"chunk": "tumhaare shahr mein mayyat ko sab kandha nahin dete\nhamare ganw mein chhappar bhi sab mil kar uThate hain", "topic": "couplet", "poet": "Munawwar Rana"}
{"chunk": "sagi bahnon ka jo rishta hai urdu aur hindi mein\nkahin duniya ki do zinda zabanon mein nahin milta", "topic": "couplet", "poet": "Munawwar Rana"}
{"chunk": "din bhar ki mashaqqat se badan chur hai lekin\nman ne mujhe dekha to thakan bhul gai hai", "topic": "couplet", "poet": "Munawwar Rana"}
{"chunk": "shahr ke raste hon chahe ganw ki pagDanDiyan\nman ki ungli tham kar chalna bahut achchha laga", "topic": "couplet", "poet": "Munawwar Rana"}
{"chunk": "bachchon ki fees un ki kitaben qalam dawat\nmeri gharib aankhon mein school chubh gaya", "topic": "couplet", "poet": "Munawwar Rana"}
{"chunk": "gar kabhi rona hi paD jae to itna rona\naa ke barsat tere samne tauba kar le", "topic": "couplet", "poet": "Munawwar Rana"}
{"chunk": "daulat se mohabbat to nahin thi mujhe lekin\nbachchon ne khilaunon ki taraf dekh liya tha", "topic": "couplet", "poet": "Munawwar Rana"}
{"chunk": "ye soch kar ki tera intizar lazim hai\ntamam umr ghaDi ki taraf nahin dekha", "topic": "couplet", "poet": "Munawwar Rana"}
{"chunk": "hans ke milta hai magar kafi thaki lagti hain\nus ki aankhen kai sadiyon ki jagi lagti hain", "topic": "couplet", "poet": "Munawwar Rana"}
{"chunk": "phir karbala ke baad dikhai nahin diya\naisa koi bhi shaKHs ki pyasa kahen jise", "topic": "couplet", "poet": "Munawwar Rana"}
{"chunk": "miTTi ka badan kar diya miTTi ke hawale\nmiTTi ko kahin taj-mahal mein nahin rakkha", "topic": "couplet", "poet": "Munawwar Rana"}
{"chunk": "ab aap ki marzi hai sambhaalen na sambhaalen\nKHushbu ki tarah aap ke rumal mein hum hain", "topic": "couplet", "poet": "Munawwar Rana"}
{"chunk": "khilaunon ki dukanon ki taraf se aap kyun guzre\nye bachche ki tamanna hai ye samjhauta nahin karti", "topic": "couplet", "poet": "Munawwar Rana"}
{"chunk": "bojh uThana shauq kahan hai majburi ka sauda hai\nrahte rahte station par log quli ho jate hain", "topic": "couplet", "poet": "Munawwar Rana"}
{"chunk": "har chehre mein aata hai nazar ek hi chehra\nlagta hai koi meri nazar bandhe hue hai", "topic": "couplet", "poet": "Munawwar Rana"}
{"chunk": "bhaTakti hai hawas din-raat sone ki dukanon mein\ngharibi kan chhidwati hai tinka Dal deti hai", "topic": "couplet", "poet": "Munawwar Rana"}
{"chunk": "ghar mein rahte hue ghairon ki tarah hoti hain\nlaDkiyan dhan ke paudon ki tarah hoti hain", "topic": "couplet", "poet": "Munawwar Rana"}
{"chunk": "kisi ki yaad aati hai to ye bhi yaad aata hai\nkahin chalne ki zid karna mera tayyar ho jaana", "topic": "couplet", "poet": "Munawwar Rana"}
{"chunk": "ai KHak-e-watan tujh se main sharminda bahut hun\nmahngai ke mausam mein ye tyauhaar paDa hai", "topic": "couplet", "poet": "Munawwar Rana"}
{"chunk": "man KHwab mein aa kar ye bata jati hai har roz\nbosida si oDhi hui is shaal mein hum hain", "topic": "couplet", "poet": "Munawwar Rana"}
{"chunk": "mohabbat ek pakiza amal hai is liye shayad\nsimaT kar sharm sari ek bose mein chali aai", "topic": "couplet", "poet": "Munawwar Rana"}
{"chunk": "mere bachchon mein sari aadaten maujud hain meri\nto phir in bad-nasibon ko na kyun urdu zaban aai", "topic": "couplet", "poet": "Munawwar Rana"}
{"chunk": "phenki na 'munawar' ne buzurgon ki nishani\ndastar purani hai magar bandhe hue hai", "topic": "couplet", "poet": "Munawwar Rana"}
{"chunk": "ishq hai to ishq ka izhaar hona chahiye\naap ko chehre se bhi bimar hona chahiye", "topic": "couplet", "poet": "Munawwar Rana"}
{"chunk": "dahliz pe rakh di hain kisi shaKHs ne aankhen\nraushan kabhi itna to diya ho nahin sakta", "topic": "couplet", "poet": "Munawwar Rana"}
{"chunk": "main duniya ke mear pe pura nahin utra\nduniya mere mear pe puri nahin utri", "topic": "couplet", "poet": "Munawwar Rana"}
{"chunk": "subh hoti hai sham hoti hai\numr yunhi tamam hoti hai", "topic": "couplet", "poet": "Munshi Amirullah Tasleem"}
{"chunk": "aas kya ab to umid-e-na-ummidi bhi nahin\nkaun de mujh ko tasalli kaun bahlae mujhe", "topic": "couplet", "poet": "Munshi Amirullah Tasleem"}
{"chunk": "taDapti dekhta hun jab koi shai\nuTha leta hun apna dil samajh kar", "topic": "couplet", "poet": "Munshi Amirullah Tasleem"}
{"chunk": "naseh KHata muaf sunen kya bahaar mein\nhum iKHtiyar mein hain na dil iKHtiyar mein", "topic": "couplet", "poet": "Munshi Amirullah Tasleem"}
{"chunk": "hum ne pala muddaton pahlu mein hum koi nahin\ntum ne dekha ek nazar se dil tumhaara ho gaya", "topic": "couplet", "poet": "Munshi Amirullah Tasleem"}
{"chunk": "dimagh de jo KHuda gulshan-e-mohabbat mein\nhar ek gul se tere pairahan ki bu aae", "topic": "couplet", "poet": "Munshi Amirullah Tasleem"}
{"chunk": "dil-lagi mein hasrat-e-dil kuchh nikal jati to hai\nbose le lete hain hum do-chaar hanste bolte", "topic": "couplet", "poet": "Munshi Amirullah Tasleem"}
{"chunk": "jaane de sabr o qarar o hosh ko\ntu kahan ai be-qarari jaegi", "topic": "couplet", "poet": "Munshi Amirullah Tasleem"}
{"chunk": "dastan-e-shauq-e-dil aisi nahin thi muKHtasar\nji laga kar tum agar sunte main kahta aur bhi", "topic": "couplet", "poet": "Munshi Amirullah Tasleem"}
{"chunk": "KHali sahi bala se tasalli to dil ko ho\nrahne do samne mere saghar sharab ka", "topic": "couplet", "poet": "Munshi Amirullah Tasleem"}
{"chunk": "kya KHabar mujh ko KHizan kya chiz hai kaisi bahaar\naankhen kholin aa ke main ne KHana-e-sayyaad mein", "topic": "couplet", "poet": "Munshi Amirullah Tasleem"}
{"chunk": "ahd ke baad liye bose dahan ke itne\nki lab-e-zud-pashiman ko mukarne na diya", "topic": "couplet", "poet": "Munshi Amirullah Tasleem"}
{"chunk": "kijiye aisa jahan paida jahan koi na ho\nzarra-o-aKHtar zamin-o-asman koi na ho", "topic": "couplet", "poet": "Munshi Amirullah Tasleem"}
{"chunk": "fikr hai shauq-e-kamar ishq-e-dahan paida karun\nchahta hun ek dil mein do makan paida karun", "topic": "couplet", "poet": "Munshi Amirullah Tasleem"}
{"chunk": "bas ki thi rone ki aadat wasl mein bhi yar se\nkah ke apna aap haal-e-arzu rone laga", "topic": "couplet", "poet": "Munshi Amirullah Tasleem"}
{"chunk": "dil dhaDakta hai shab-e-gham mein kahin aisa na ho\nmarg bhi ban kar mizaj-e-yar tarsae mujhe", "topic": "couplet", "poet": "Munshi Amirullah Tasleem"}
{"chunk": "waqt-e-rawa-rawi hai uThe qafila ke log\nsaqi chale piyala jahan tak ki bas chale", "topic": "couplet", "poet": "Munshi Amirullah Tasleem"}
{"chunk": "umr bhar rashk-e-adu sath tha kahta kya haal\nwo mila bhi kabhi tanha to main tanha na hua", "topic": "couplet", "poet": "Munshi Amirullah Tasleem"}
{"chunk": "gar yahi hai pas-e-adab-e-sukut\nkis tarah fariyaad lab tak aaegi", "topic": "couplet", "poet": "Munshi Amirullah Tasleem"}
{"chunk": "zamane se nirala hai urus-e-fikr ka jauban\njawan hoti hai ai 'taslim' jab ye pir hoti hai", "topic": "couplet", "poet": "Munshi Amirullah Tasleem"}
{"chunk": "guftugu ki tum se aadat ho gai hai warna mein\njaanta hun baat karti hai kahin taswir bhi", "topic": "couplet", "poet": "Munshi Naubat Rai Nazar Lakhnavi"}
{"chunk": "wahshiyon ko qaid se chhuTe hue muddat hui\ngunjta hai shor ab tak kan mein zanjir ka", "topic": "couplet", "poet": "Munshi Naubat Rai Nazar Lakhnavi"}
{"chunk": "fikr-e-maal thi na gham-e-rozgar tha\nhum the jahan mein aur tera intizar tha", "topic": "couplet", "poet": "Munshi Naubat Rai Nazar Lakhnavi"}
{"chunk": "tum aise be-KHabar bhi shaz honge is zamane mein\nki dil mein rah ke andaza nahin hai dil ki haalat ka", "topic": "couplet", "poet": "Munshi Naubat Rai Nazar Lakhnavi"}
{"chunk": "dekhna hai kis mein achchhi shakl aati hai nazar\nus ne rakkha hai mere dal ke barabar aaina", "topic": "couplet", "poet": "Munshi Naubat Rai Nazar Lakhnavi"}
{"chunk": "fana hone mein soz-e-shama ki minnat-kashi kaisi\njale jo aag mein apni use parwana kahte hain", "topic": "couplet", "poet": "Munshi Naubat Rai Nazar Lakhnavi"}
{"chunk": "wo nigah-e-sharmagin ho ya kisi ka inkisar\njhuk ke jo mujh se mila wo ek KHanjar ho gaya", "topic": "couplet", "poet": "Munshi Naubat Rai Nazar Lakhnavi"}
{"chunk": "wo shama nahin hain ki hon ek raat ke mehman\njalte hain to bujhte nahin hum waqt-e-sahar bhi", "topic": "couplet", "poet": "Munshi Naubat Rai Nazar Lakhnavi"}
{"chunk": "ya dil hai mera ya tera naqsh-e-kaf-e-pa hai\ngul hai ki ek aaina sar-e-rah paDa hai", "topic": "couplet", "poet": "Munshi Naubat Rai Nazar Lakhnavi"}
{"chunk": "sunta hun ki KHirman se hai bijli ko bahut lag\nhan ek nigah-e-ghalat-andaz idhar bhi", "topic": "couplet", "poet": "Munshi Naubat Rai Nazar Lakhnavi"}
{"chunk": "banne lage hain dagh sitare KHusha nasib\ntarik aasman shab-e-intizar tha", "topic": "couplet", "poet": "Munshi Naubat Rai Nazar Lakhnavi"}
{"chunk": "tamhid thi junun ki gareban hua jo chaak\nyani ye KHair-maqdam-e-fasl-e-bahaar tha", "topic": "couplet", "poet": "Munshi Naubat Rai Nazar Lakhnavi"}
{"chunk": "kya shikayat jo kaT gae gahak\nmal hi jab dukan mein na raha", "topic": "couplet", "poet": "Nadir Kakorvi"}
{"chunk": "ek be-qarar dil se mulaqat kijiye\njab mil gae hain aap to kuchh baat kijiye", "topic": "couplet", "poet": "Naushad Ali"}
{"chunk": "zindagi muKHtasar mili thi hamein\nhasraten be-shumar le ke chale", "topic": "couplet", "poet": "Naushad Ali"}
{"chunk": "aabaadiyon mein dasht ka manzar bhi aaega\nguzroge shahr se to mera ghar bhi aaega", "topic": "couplet", "poet": "Naushad Ali"}
{"chunk": "samne us ke ek bhi na chali\ndil mein baaten hazar le ke chale", "topic": "couplet", "poet": "Naushad Ali"}
{"chunk": "karna hai shairi agar 'naushad'\n'mir' ka kulliyat yaad karo", "topic": "couplet", "poet": "Naushad Ali"}
{"chunk": "na hoga raegan KHun-e-shahidan-e-watan hargiz\nyahi surKHi banegi ek din unwan-e-azadi", "topic": "couplet", "poet": "Nazish Partap Gadhi"}
{"chunk": "KHuda ai kash 'nazish' jite-ji wo waqt bhi lae\nki jab hindostan kahlaega hindostan-e-azadi", "topic": "couplet", "poet": "Nazish Partap Gadhi"}
{"chunk": "jawano nazr de do apne KHun-e-dil ka har qatra\nlikha jaega hindostan ko farman-e-azadi", "topic": "couplet", "poet": "Nazish Partap Gadhi"}
{"chunk": "tah bah tah jamti chali jati hai sannaTon ki gard\nhaal-e-dil sab dekhte hain puchhta koi nahin", "topic": "couplet", "poet": "Nazish Partap Gadhi"}
{"chunk": "bichhaD ke tujh se mujhe hai umid milne ki\nsuna hai ruh ko aana hai phir badan ki taraf", "topic": "couplet", "poet": "Nazm Tabatabai"}
{"chunk": "uDai KHak jis sahra mein tere waste main ne\nthaka-manda mila in manzilon mein aasman mujh ko", "topic": "couplet", "poet": "Nazm Tabatabai"}
{"chunk": "dil is tarah hawa-e-mohabbat mein jal gaya\nbhaDki kahin na aag na uTTha dhuan kahin", "topic": "couplet", "poet": "Nazm Tabatabai"}
{"chunk": "banaya toD ke aaina aaina-KHana\nna dekhi rah jo KHalwat se anjuman ki taraf", "topic": "couplet", "poet": "Nazm Tabatabai"}
{"chunk": "nashshe mein sujhti hai mujhe dur dur ki\nnaddi wo samne hai sharab-e-tuhur ki", "topic": "couplet", "poet": "Nazm Tabatabai"}
{"chunk": "jo ahl-e-dil hain alag hain wo ahl-e-zahir se\nna main hun shaiKH ki jaanib na barhaman ki taraf", "topic": "couplet", "poet": "Nazm Tabatabai"}
{"chunk": "loTte rahte hain mujh par chahne walon ke dil\nwarna yun poshak teri malgaji hoti nahin", "topic": "couplet", "poet": "Nazm Tabatabai"}
{"chunk": "tu ne to apne dar se mujh ko uTha diya hai\nparchhain phir rahi hai meri usi gali mein", "topic": "couplet", "poet": "Nazm Tabatabai"}
{"chunk": "apni duniya to bana li thi riya-karon ne\nmil gaya KHuld bhi allah ko phuslane se", "topic": "couplet", "poet": "Nazm Tabatabai"}
{"chunk": "dard-e-dil se ishq ke be-pardagi hoti nahin\nek chamak uThti hai lekin raushni hoti nahin", "topic": "couplet", "poet": "Nazm Tabatabai"}
{"chunk": "kaba o but-KHana aarif ki nazar se dekhiye\nKHwab donon ek hi hain farq hai tabir mein", "topic": "couplet", "poet": "Nazm Tabatabai"}
{"chunk": "meri baaton mein kya malum kab soe wo kab jage\nsire se is liye kahni paDi phir dastan mujh ko", "topic": "couplet", "poet": "Nazm Tabatabai"}
{"chunk": "nazar kahin nahin ab aate hazrat-e-naseh\nsuna hai ghar mein kisi mah-laqa ke baiTh gae", "topic": "couplet", "poet": "Nazm Tabatabai"}
{"chunk": "roz-e-siyah mein sath koi de to jaaniye\njab tak farogh-e-shama hai parwana sath hai", "topic": "couplet", "poet": "Nazm Tabatabai"}
{"chunk": "asiri mein bahaar aai hai fariyaad-o-fughan kar len\nnafas ko KHun-fishan kar len qafas ko bostan kar len", "topic": "couplet", "poet": "Nazm Tabatabai"}
{"chunk": "kiya hai us ne har ek se visal ka wada\nis ishtiyaq mein marna zaruri hota hai", "topic": "couplet", "poet": "Nazm Tabatabai"}
{"chunk": "sahar ko uThte hain wo dekh kar kaf-e-rangin\nab aaine pe bhi sikke hina ke baiTh gae", "topic": "couplet", "poet": "Nazm Tabatabai"}
{"chunk": "yun main sidha gaya wahshat mein bayaban ki taraf\nhath jis tarah se aata hai gareban ki taraf", "topic": "couplet", "poet": "Nazm Tabatabai"}
{"chunk": "uD ke jati hai meri KHak idhar gah udhar\nkuchh pata de na gai umr-e-gurezan apna", "topic": "couplet", "poet": "Nazm Tabatabai"}
{"chunk": "ye dil ki be-qarari KHak ho kar bhi na jaegi\nsunati hai lab-e-sahil se ye reg-e-rawan mujh ko", "topic": "couplet", "poet": "Nazm Tabatabai"}
{"chunk": "nadan kah rahe hain jise aaftab-e-hashr\nzarra hai us ke ru-e-daraKHshan ke samne", "topic": "couplet", "poet": "Rajab Ali Beg Suroor"}
{"chunk": "ab hai dua ye apni har sham har sahar ko\nya wo badan se lipTe ya jaan tan se nikle", "topic": "couplet", "poet": "Rajab Ali Beg Suroor"}
{"chunk": "lazim hai soz-e-ishq ka shoala ayan na ho\njal bujhiye is tarah se ki mutlaq dhuan na ho", "topic": "couplet", "poet": "Rajab Ali Beg Suroor"}
{"chunk": "kya yahi thi shart kuchh insaf ki ai tund-KHu\njo bhala ho aap se us se burai kijiye", "topic": "couplet", "poet": "Rajab Ali Beg Suroor"}
{"chunk": "na pahuncha gosh tak ek tere haihat\nhazaron nala nikla is dahan se", "topic": "couplet", "poet": "Rajab Ali Beg Suroor"}
{"chunk": "dam-e-takfin bhi gar yar aawe\nto niklen hath bahar ye kafan se", "topic": "couplet", "poet": "Rajab Ali Beg Suroor"}
{"chunk": "janaza rok kar mera wo is andaz se bole\ngali hum ne kahi thi tum to duniya chhoDe jate ho", "topic": "couplet", "poet": "Safi Lakhnavi"}
{"chunk": "ghazal us ne chheDi mujhe saz dena\nzara umr-e-rafta ko aawaz dena", "topic": "couplet", "poet": "Safi Lakhnavi"}
{"chunk": "meri nash ke sirhane wo khaDe ye kah rahe hain\nise nind yun na aati agar intizar hota", "topic": "couplet", "poet": "Safi Lakhnavi"}
{"chunk": "dekhe baghair haal ye hai iztirab ka\nkya jaane kya ho parda jo uTThe naqab ka", "topic": "couplet", "poet": "Safi Lakhnavi"}
{"chunk": "banawaT ho to aisi ho ki jis se sadgi Tapke\nziyaada ho to asli husn chhup jata hai zewar se", "topic": "couplet", "poet": "Safi Lakhnavi"}
{"chunk": "paigham zindagi ne diya maut ka mujhe\nmarne ke intizar mein jina paDa mujhe", "topic": "couplet", "poet": "Safi Lakhnavi"}
{"chunk": "KHatm ho jate jo husn o ishq ke naz o ada\nshaeri bhi KHatm ho jati nubuwwat ki tarah", "topic": "couplet", "poet": "Safi Lakhnavi"}
{"chunk": "kal hum aaine mein ruKH ki jhurriyan dekha kiye\nkarwan-e-umr-e-rafta ka nishan dekha kiye", "topic": "couplet", "poet": "Safi Lakhnavi"}
{"chunk": "den bhi jawab-e-KHat ki na den kya KHabar mujhe\nkyun apne sath le na gaya nama-bar mujhe", "topic": "couplet", "poet": "Safi Lakhnavi"}
{"chunk": "muddat hui hai bichhDe hue apne-ap se\ndekha jo aaj tum ko to hum yaad aa gae", "topic": "couplet", "poet": "Saghar Khayyami"}
{"chunk": "jaan jaane ko hai aur raqs mein parwana hai\nkitna rangin mohabbat tera afsana hai", "topic": "couplet", "poet": "Saghar Khayyami"}
{"chunk": "aam teri ye KHush-nasibi hai\nwarna langDon pe kaun marta hai", "topic": "couplet", "poet": "Saghar Khayyami"}
{"chunk": "kitne chehre lage hain chehron par\nkya haqiqat hai aur siyasat kya", "topic": "couplet", "poet": "Saghar Khayyami"}
{"chunk": "us waqt mujh ko dawat-e-jam-o-subu mili\njis waqt main gunah ke qabil nahin raha", "topic": "couplet", "poet": "Saghar Khayyami"}
{"chunk": "kaun kahta hai bulandi pe nahin hun 'sagar'\nmeri mearaj-e-mohabbat meri ruswai hai", "topic": "couplet", "poet": "Saghar Khayyami"}
{"chunk": "talaq de to rahe ho itab-o-qahr ke sath\nmera shabab bhi lauTa do meri mahr ke sath", "topic": "couplet", "poet": "Sajid Sajni Lakhnawi"}
{"chunk": "mujh ko to id mein bhi faraghat kahan mili\nlaDti rahi hai sas sawere se sham tak", "topic": "couplet", "poet": "Sajid Sajni Lakhnawi"}
{"chunk": "sahil pe qaid lakhon safinon ke waste\nmeri shikasta naw hai tufan liye hue", "topic": "couplet", "poet": "Salik Lakhnavi"}
{"chunk": "jo teri bazm se uTTha wo is tarah uTTha\nkisi ki aankh mein aansu kisi ke daman mein", "topic": "couplet", "poet": "Salik Lakhnavi"}
{"chunk": "manzil na mili kashmakash-e-ahl-e-nazar mein\nis bhiD se main apni nazar le ke chala hun", "topic": "couplet", "poet": "Salik Lakhnavi"}
{"chunk": "apni KHuddari salamat dil ka aalam kuchh sahi\njis jagah se uTh chuke hain us jagah phir jaen kya", "topic": "couplet", "poet": "Salik Lakhnavi"}
{"chunk": "ye bhi ek raat kaT hi jaegi\nsubh-e-farda ki muntazir hai nigah", "topic": "couplet", "poet": "Salik Lakhnavi"}
{"chunk": "kahi kisi se na rudad-e-zindagi main ne\nguzar dene ki shai thi guzar di main ne", "topic": "couplet", "poet": "Salik Lakhnavi"}
{"chunk": "khinch bhi lijiye achchha to hai taswir-e-junun\naap ki bazm mein kya jaaniye kal hon ki na hon", "topic": "couplet", "poet": "Salik Lakhnavi"}
{"chunk": "chaha tha Thokaron mein guzar jae zindagi\nlogon ne sang-e-rah samajh kar haTa diya", "topic": "couplet", "poet": "Salik Lakhnavi"}
{"chunk": "naKHuda Dubne walon ki taraf muD ke na dekh\nna karenge na kinaron ki tamanna ki hai", "topic": "couplet", "poet": "Salik Lakhnavi"}
{"chunk": "zindan mein aachanak hai ye kya shor-e-salasil\nye 'salik'-e-bebak ka matam to nahin hai", "topic": "couplet", "poet": "Salik Lakhnavi"}
{"chunk": "sitare ki tarah sine mein dil Duba kiya lekin\nshab-e-gham ke andhere se nahin mangi sahar hum ne", "topic": "couplet", "poet": "Salik Lakhnavi"}
{"chunk": "yunhi insanon ke shahron mein mila apna wajud\nkisi virane mein ek phul khila ho jaise", "topic": "couplet", "poet": "Salik Lakhnavi"}
{"chunk": "mahw yun ho gae alfaz-e-dua waqt-e-dua\nhath se zarf-e-talab chhuT gaya ho jaise", "topic": "couplet", "poet": "Salik Lakhnavi"}
{"chunk": "nigah-e-mehr kahan ki wo barhami bhi gai\nmain dosti ko jo roya to dushmani bhi gai", "topic": "couplet", "poet": "Salik Lakhnavi"}
{"chunk": "mal-o-zar ahl-e-duwal samne yun ginte hain\nhum faqiron ne na kuchh sarf kiya ho jaise", "topic": "couplet", "poet": "Salik Lakhnavi"}
{"chunk": "dil ne sine mein kuchh qarar liya\njab tujhe KHub sa pukar liya", "topic": "couplet", "poet": "Salik Lakhnavi"}
{"chunk": "nigah-e-shauq se lakhon bana Dale hain dar hum ne\nqafas mein bhi nahin mani shikaste-baal-o-par hum ne", "topic": "couplet", "poet": "Salik Lakhnavi"}
{"chunk": "mai-KHana-e-hasti mein saqi hum donon hi mujrim hain shayad\nKHum tu ne bacha ke rakkhe the paimane main ne toDe hain", "topic": "couplet", "poet": "Salik Lakhnavi"}
{"chunk": "bahaar-e-gulistan hum ko na pahchane tajjub hai\ngulon ke ruKH pe chhiDka hai bahut KHun-e-jigar hum ne", "topic": "couplet", "poet": "Salik Lakhnavi"}
{"chunk": "nazar se dekh to saqi ek aaina banaya hai\nshikasta shisha-o-saghar ke TukDe joD kar hum ne", "topic": "couplet", "poet": "Salik Lakhnavi"}
{"chunk": "aaj bhi hai wahi maqam aaj bhi lab pe un ka nam\nmanzil-e-be-shumar-gam apne safar ko kya karun", "topic": "couplet", "poet": "Salik Lakhnavi"}
{"chunk": "miT chuke jo bhi the tauba-shikani ke asbab\nab na mai-KHana na paimana na shisha na subu", "topic": "couplet", "poet": "Salik Lakhnavi"}
{"chunk": "dhuan deta hai daman-e-mohabbat\nin aankhon se koi aansu gira hai", "topic": "couplet", "poet": "Salik Lakhnavi"}
{"chunk": "kaise ho kya hai haal mat puchho\nmujh se mushkil sawal mat puchho", "topic": "couplet", "poet": "Salman Akhtar"}
{"chunk": "ek wahi shaKHs mujh ko yaad raha\njis ko samjha tha bhul jaunga", "topic": "couplet", "poet": "Salman Akhtar"}
{"chunk": "jhuTi ummid ki ungli ko pakaDna chhoDo\ndard se baat karo dard se laDna chhoDo", "topic": "couplet", "poet": "Salman Akhtar"}
{"chunk": "koi shai ek si nahin rahti\numr Dhalti hai gham badalte hain", "topic": "couplet", "poet": "Salman Akhtar"}
{"chunk": "jab ye mana ki dil mein Dar hai bahut\ntab kahin ja ke dil se Dar nikla", "topic": "couplet", "poet": "Salman Akhtar"}
{"chunk": "chand suraj ki tarah tum bhi ho qudrat ka khel\njaise ho waise raho banna bigaDna chhoDo", "topic": "couplet", "poet": "Salman Akhtar"}
{"chunk": "hum jo pahle kahin mile hote\naur hi apne silsile hote", "topic": "couplet", "poet": "Salman Akhtar"}
{"chunk": "wo bhi hamare nam se begane ho gae\nhum ko bhi sach hai un se mohabbat nahin rahi", "topic": "couplet", "poet": "Salman Akhtar"}
{"chunk": "dekhe jo meri neki ko shak ki nigah se\nwo aadmi bhi to mere andar hai kya karun", "topic": "couplet", "poet": "Salman Akhtar"}
{"chunk": "aisa nahin ki un se mohabbat na ho magar\npahle sa josh pahle si shiddat nahin rahi", "topic": "couplet", "poet": "Salman Akhtar"}
{"chunk": "zindagi hum se to is darja taghaful na barat\nhum bhi shamil the tere chahne walon mein kabhi", "topic": "couplet", "poet": "Salman Akhtar"}
{"chunk": "ye tamanna hai ki ab aur tamanna na karen\nsher kahte rahen chup chap taqaza na karen", "topic": "couplet", "poet": "Salman Akhtar"}
{"chunk": "kuchh to main bhi Dara Dara sa tha\naur kuchh rasta naya sa tha", "topic": "couplet", "poet": "Salman Akhtar"}
{"chunk": "wo ek KHwab jo phir lauT kar nahin aaya\nwo ek KHayal jise main bhula nahin sakta", "topic": "couplet", "poet": "Salman Akhtar"}
{"chunk": "nikle the donon bhes badal ke to kya ajab\nmain DhunDta KHuda ko phira aur KHuda mujhe", "topic": "couplet", "poet": "Salman Akhtar"}
{"chunk": "kuchh to apne liye bhi rakhna hai\nzaKHm auron ko kyun dikhaen sab", "topic": "couplet", "poet": "Salman Akhtar"}
{"chunk": "ye alag baat ki wo mujh se KHafa rahta hai\nmain ek insan hun aur mujh mein KHuda rahta hai", "topic": "couplet", "poet": "Salman Akhtar"}
{"chunk": "jo baat chhupai hai sab se wo un se chhupani mushkil hai\nbahar ki kahani aasan hai andar ki kahani mushkil hai", "topic": "couplet", "poet": "Salman Akhtar"}
{"chunk": "zindagi is qadar kaThin kyun hai\naadmi ki bhala KHata kya hai", "topic": "couplet", "poet": "Salman Akhtar"}
{"chunk": "jis se sare charagh jalte the\nwo charagh aaj kuchh bujha sa tha", "topic": "couplet", "poet": "Salman Akhtar"}
{"chunk": "apni aadat ki sab se sab kah den\nshahr ka hai mizaj sannaTa", "topic": "couplet", "poet": "Salman Akhtar"}
{"chunk": "guftugu tir si lagi dil mein\nab hai shayad ilaj sannaTa", "topic": "couplet", "poet": "Salman Akhtar"}
{"chunk": "kya nahin jaanta mujhe koi\nkya nahin shahr mein wo ghar baqi", "topic": "couplet", "poet": "Salman Akhtar"}
{"chunk": "jina azab kyun hai ye kya ho gaya mujhe\nkis shaKHs ki lagi hai bhala bad-dua mujhe", "topic": "couplet", "poet": "Salman Akhtar"}
{"chunk": "jhankte raat ke gareban se\nhum ne sau aaftab dekhe hain", "topic": "couplet", "poet": "Salman Akhtar"}
{"chunk": "KHali baramdon ne mujhe dekh kar kaha\nkya baat hai udas se kuchh lag rahe ho tum", "topic": "couplet", "poet": "Salman Akhtar"}
{"chunk": "mujhe KHabar na thi is ghar mein kitne kamre hain\nmain kaise le ke wahan sari dastan jata", "topic": "couplet", "poet": "Salman Akhtar"}
{"chunk": "hazar chahen magar chhuT hi nahin sakti\nbaDi ajib hai ye mai-kashi ki aadat bhi", "topic": "couplet", "poet": "Salman Akhtar"}
{"chunk": "but samajhte the jis ko sare log\nwo mere waste KHuda sa tha", "topic": "couplet", "poet": "Salman Akhtar"}
{"chunk": "zamana baDe shauq se sun raha tha\nhamin so gae dastan kahte kahte", "topic": "couplet", "poet": "Saqib Lakhnavi"}
{"chunk": "baghban ne aag di jab aashiyane ko mere\njin pe takiya tha wahi patte hawa dene lage", "topic": "couplet", "poet": "Saqib Lakhnavi"}
{"chunk": "aadhi se ziyaada shab-e-gham kaT chuka hun\nab bhi agar aa jao to ye raat baDi hai", "topic": "couplet", "poet": "Saqib Lakhnavi"}
{"chunk": "muTThiyon mein KHak le kar dost aae waqt-e-dafn\nzindagi bhar ki mohabbat ka sila dene lage", "topic": "couplet", "poet": "Saqib Lakhnavi"}
{"chunk": "mushkil-e-ishq mein lazim hai tahammul 'saqib'\nbaat bigDi hui banti nahin ghabrane se", "topic": "couplet", "poet": "Saqib Lakhnavi"}
{"chunk": "sunne wale ro diye sun kar mariz-e-gham ka haal\ndekhne wale taras kha kar dua dene lage", "topic": "couplet", "poet": "Saqib Lakhnavi"}
{"chunk": "ai chaman walo chaman mein yun guzara chahiye\nbaghban bhi KHush rahe raazi rahe sayyaad bhi", "topic": "couplet", "poet": "Saqib Lakhnavi"}
{"chunk": "hijr ki shab nala-e-dil wo sada dene lage\nsunne wale raat kaTne ki dua dene lage", "topic": "couplet", "poet": "Saqib Lakhnavi"}
{"chunk": "jis shaKHs ke jite ji puchha na gaya 'saqib'\nus shaKHs ke marne par uTThe hain qalam kitne", "topic": "couplet", "poet": "Saqib Lakhnavi"}
{"chunk": "apne dil-e-betab se main KHud hun pareshan\nkya dun tumhein ilzam main kuchh soch raha hun", "topic": "couplet", "poet": "Saqib Lakhnavi"}
{"chunk": "sone walon ko kya KHabar ai hijr\nkya hua ek shab mein kya na hua", "topic": "couplet", "poet": "Saqib Lakhnavi"}
{"chunk": "bu-e-gul phulon mein rahti thi magar rah na saki\nmain to kanTon mein raha aur pareshan na hua", "topic": "couplet", "poet": "Saqib Lakhnavi"}
{"chunk": "us ke sunne ke liye jama hua hai mahshar\nrah gaya tha jo fasana meri ruswai ka", "topic": "couplet", "poet": "Saqib Lakhnavi"}
{"chunk": "kis nazar se aap ne dekha dil-e-majruh ko\nzaKHm jo kuchh bhar chale the phir hawa dene lage", "topic": "couplet", "poet": "Saqib Lakhnavi"}
{"chunk": "dida-e-dost teri chasm-numai ki qasam\nmain to samjha tha ki dar khul gaya mai-KHane ka", "topic": "couplet", "poet": "Saqib Lakhnavi"}
{"chunk": "aap uTh rahe hain kyun mere aazar dekh kar\ndil Dubte hain haalat-e-bimar dekh kar", "topic": "couplet", "poet": "Saqib Lakhnavi"}
{"chunk": "kahne ko musht-e-par ki asiri to thi magar\nKHamosh ho gaya hai chaman bolta hua", "topic": "couplet", "poet": "Saqib Lakhnavi"}
{"chunk": "chal ai ham-dam zara saz-e-tarab ki chheD bhi sun len\nagar dil baiTh jaega to uTh aaenge mahfil se", "topic": "couplet", "poet": "Saqib Lakhnavi"}
{"chunk": "bala se ho pamal sara zamana\nna aae tumhein panw rakhna sambhal kar", "topic": "couplet", "poet": "Saqib Lakhnavi"}
{"chunk": "kitne dil the jo ho gae patthar\nkitne patthar the jo sanam Thahre", "topic": "couplet", "poet": "Shaayar Lakhnavi"}
{"chunk": "main bagh mein hun talib-e-didar kisi ka\ngul par hai nazar dhyan mein ruKHsar kisi ka", "topic": "couplet", "poet": "Taashshuq Lakhnavi"}
{"chunk": "hum kis ko dikhate shab-e-furqat ki udasi\nsab KHwab mein the raat ko bedar hamin the", "topic": "couplet", "poet": "Taashshuq Lakhnavi"}
{"chunk": "wo khaDe kahte hain meri lash par\nhum to sunte the ki nind aati nahin", "topic": "couplet", "poet": "Taashshuq Lakhnavi"}
{"chunk": "kabhi to shahidon ki qabron pe aao\nye sab ghar tumhaare basae hue hain", "topic": "couplet", "poet": "Taashshuq Lakhnavi"}
{"chunk": "jis taraf baiThte the wasl mein aap\nusi pahlu mein dard rahta hai", "topic": "couplet", "poet": "Taashshuq Lakhnavi"}
{"chunk": "aamad aamad hai KHizan ki jaane wali hai bahaar\nrote hain gulzar ke dar baghban khole hue", "topic": "couplet", "poet": "Taashshuq Lakhnavi"}
{"chunk": "bahut muzir dil-e-ashiq ko aah hoti hai\nisi hawa se ye kashti tabah hoti hai", "topic": "couplet", "poet": "Taashshuq Lakhnavi"}
{"chunk": "paD gai kya nigah-e-mast tere saqi ki\nlaDkhaDate hue mai-KHwar chale aate hain", "topic": "couplet", "poet": "Taashshuq Lakhnavi"}
{"chunk": "mujh se lakhon KHak ke putle bana sakta hai tu\nmain kahan se ek tera sa KHuda paida karun", "topic": "couplet", "poet": "Taashshuq Lakhnavi"}
{"chunk": "muntazir tere hain chashm-e-KHun-fishan khole hue\nbaiThe hain dil bechne wale dukan khole hue", "topic": "couplet", "poet": "Taashshuq Lakhnavi"}
{"chunk": "har taraf hashr mein jhankar hai zanjiron ki\nun ki zulfon ke giraftar chale aate hain", "topic": "couplet", "poet": "Taashshuq Lakhnavi"}
{"chunk": "tamam umr kami ki kabhi na pani ne\najab karim ki rahmat hai dida-e-tar par", "topic": "couplet", "poet": "Taashshuq Lakhnavi"}
{"chunk": "wo intiha ke hain nazuk main saKHt-jaan hun kamal\najab tarah ki musibat paDi hai KHanjar par", "topic": "couplet", "poet": "Taashshuq Lakhnavi"}
{"chunk": "bar-e-KHatir hi agar hai to inayat kije\naap ko husn mubarak ho mera dil mujh ko", "topic": "couplet", "poet": "Taashshuq Lakhnavi"}
{"chunk": "mujh se kya puchhte ho dagh hain dil mein kitne\ntum ko ayyam-e-judai ka shumar aata hai", "topic": "couplet", "poet": "Taashshuq Lakhnavi"}
{"chunk": "najd se jaanib-e-laila jo hawa aati hai\ndil-e-majnun ke dhaDakne ki sada aati hai", "topic": "couplet", "poet": "Taashshuq Lakhnavi"}
{"chunk": "dete phirte the hasinon ki gali mein aawaz\nkabhi aaina-farosh-e-dil-e-hairan hum the", "topic": "couplet", "poet": "Taashshuq Lakhnavi"}
{"chunk": "baDhte baDhte aatish-e-ruKHsar lau dene lagi\nrafta rafta kan ke moti sharare ho gae", "topic": "couplet", "poet": "Taashshuq Lakhnavi"}
{"chunk": "charagh-e-dagh main din se jalae baiTha hun\nsuna hai jo shab-e-furqat siyah hoti hai", "topic": "couplet", "poet": "Taashshuq Lakhnavi"}
{"chunk": "uThte jate hain bazm-e-alam se\naane wale tumhaari mahfil ke", "topic": "couplet", "poet": "Taashshuq Lakhnavi"}
{"chunk": "jalunga main ki dil us but ka ghair par aaya\nuDegi aag ki patthar gira hai patthar par", "topic": "couplet", "poet": "Taashshuq Lakhnavi"}
{"chunk": "mauj-e-dariya se bala ki chahiye kashti mujhe\nho jo bilkul na-muwafiq wo hawa paida karun", "topic": "couplet", "poet": "Taashshuq Lakhnavi"}
{"chunk": "mujhe hai fikr KHat bheja hai jab se us gul-e-tar ko\nhazaron bulbulen rokengi rassi mein kabutar ko", "topic": "couplet", "poet": "Taashshuq Lakhnavi"}
{"chunk": "qafile raat ko aate the udhar jaan ke aag\ndasht-e-ghurbat mein jidhar ai dil-e-sozan hum the", "topic": "couplet", "poet": "Taashshuq Lakhnavi"}
{"chunk": "gaya shabab par itna raha talluq-e-ishq\ndil o jigar mein tapak gah gah hoti hai", "topic": "couplet", "poet": "Taashshuq Lakhnavi"}
{"chunk": "wahshat-e-dil ye baDhi chhoD diye ghar sab ne\ntum hue KHana-nashin ho gain galiyan aabaad", "topic": "couplet", "poet": "Taashshuq Lakhnavi"}
{"chunk": "shola-e-husn se tha dud-e-dil apna awwal\naag duniya mein na aai thi ki sozan hum the", "topic": "couplet", "poet": "Taashshuq Lakhnavi"}
{"chunk": "saf dekha hai ki ghunchon ne lahu thuka hai\nmausam-e-gul mein ilahi koi dil-gir na ho", "topic": "couplet", "poet": "Taashshuq Lakhnavi"}
{"chunk": "raat mere pas tujh ko dekh kar\nder tak ruThi rahin tanhaiyan", "topic": "couplet", "poet": "Tasneem Faruqi"}
{"chunk": "chal kar kabhi hamare andhere bhi dekhiye\nhum log raushni mein baDe pur-waqar hain", "topic": "couplet", "poet": "Tasneem Faruqi"}
{"chunk": "chala tha main to samundar ki tishnagi le kar\nmila ye kaisa sarabon ka silsila mujh ko", "topic": "couplet", "poet": "Urfi Aafaqi"}
{"chunk": "wo aae jata hai kab se par aa nahin jata\nwahi sada-e-qadam ka hai silsila ki jo tha", "topic": "couplet", "poet": "Urfi Aafaqi"}
{"chunk": "diwana-war nachiye hansiye gulon ke sath\nkanTe agar milen to jigar mein chubhoiye", "topic": "couplet", "poet": "Urfi Aafaqi"}
{"chunk": "malum hai 'urfi' jo hai qismat mein hamari\nsahra hi koi girya-e-shabnam ko milega", "topic": "couplet", "poet": "Urfi Aafaqi"}
{"chunk": "dar-o-diwar pe hasrat se nazar karte hain\nKHush raho ahl-e-watan hum to safar karte hain", "topic": "couplet", "poet": "Wajid Ali Shah Akhtar"}
{"chunk": "be-murawwat ho bewafa ho tum\napne matlab ke aashna ho tum", "topic": "couplet", "poet": "Wajid Ali Shah Akhtar"}
{"chunk": "yahi tashwish shab-o-roz hai bangale mein\nlucknow phir kabhi dikhlae muqaddar mera", "topic": "couplet", "poet": "Wajid Ali Shah Akhtar"}
{"chunk": "ulfat ne teri hum ko to rakkha na kahin ka\ndariya ka na jangal ka sama ka na zamin ka", "topic": "couplet", "poet": "Wajid Ali Shah Akhtar"}
{"chunk": "kamar dhoka dahan uqda ghazal aankhen pari chehra\nshikam hira badan KHushbu jabin dariya zaban isa", "topic": "couplet", "poet": "Wajid Ali Shah Akhtar"}
{"chunk": "yaad mein apne yar-e-jaani ki\nhum ne mar mar ke zindagani ki", "topic": "couplet", "poet": "Wajid Ali Shah Akhtar"}
{"chunk": "aaj kal lucknow mein ai 'aKHtar'\ndhum hai teri KHush-bayani ki", "topic": "couplet", "poet": "Wajid Ali Shah Akhtar"}
{"chunk": "turab-e-pa-e-hasinan-e-lakhnau hai ye\nye KHaksar hai 'aKHtar' ko naqsh-e-pa kahiye", "topic": "couplet", "poet": "Wajid Ali Shah Akhtar"}
{"chunk": "mujhi ko waiza pand-o-nasihat\nkabhi us ko bhi samjhaya to hota", "topic": "couplet", "poet": "Wajid Ali Shah Akhtar"}
{"chunk": "gilauri raqibon ne bheji hai sahab\nkisi aur ko bhi khila lijiyega", "topic": "couplet", "poet": "Wajid Ali Shah Akhtar"}
{"chunk": "barae-sair mujh sa rind mai-KHane mein gar aae\ngire saghar lunDhe shisha hanse saqi bahe dariya", "topic": "couplet", "poet": "Wajid Ali Shah Akhtar"}
{"chunk": "'aKHtar'-e-zar bhi ho mushaf-e-ruKH par shaida\nfal ye nek hai quran se hum dekhte hain", "topic": "couplet", "poet": "Wajid Ali Shah Akhtar"}
{"chunk": "unhen bhi jine ke kuchh tajrabe hue honge\njo kah rahe hain ki mar jaana chahte hain hum", "topic": "couplet", "poet": "Wali Aasi"}
{"chunk": "hum KHun ki qisten to kai de chuke lekin\nai KHak-e-watan qarz ada kyun nahin hota", "topic": "couplet", "poet": "Wali Aasi"}
{"chunk": "cigareten chae dhuan raat gae tak bahsen\naur koi phul sa aanchal kahin nam hota hai", "topic": "couplet", "poet": "Wali Aasi"}
{"chunk": "is tarah roz hum ek KHat use likh dete hain\nki na kaghaz na siyahi na qalam hota hai", "topic": "couplet", "poet": "Wali Aasi"}
{"chunk": "ishq bin jine ke aadab nahin aate hain\n'mir' sahab ne kaha hai ki miyan ishq karo", "topic": "couplet", "poet": "Wali Aasi"}
{"chunk": "aaj tak jo bhi hua us ko bhula dena hai\naaj se tai hai ki dushman ko dua dena hai", "topic": "couplet", "poet": "Wali Aasi"}
{"chunk": "kabhi bhule se bhi ab yaad bhi aati nahin jin ki\nwahi qisse zamane ko sunana chahte hain hum", "topic": "couplet", "poet": "Wali Aasi"}
{"chunk": "hum haar gae tum jit gae hum ne khoya tum ne paya\nin chhoTi chhoTi baaton ka hum koi KHayal nahin karte", "topic": "couplet", "poet": "Wali Aasi"}
{"chunk": "wahan hamara koi muntazir nahin phir bhi\nhamein na rok ki ghar jaana chahte hain hum", "topic": "couplet", "poet": "Wali Aasi"}
{"chunk": "musalla rakhte hain sahba-o-jam rakhte hain\nfaqir sab ke liye intizam rakhte hain", "topic": "couplet", "poet": "Wali Aasi"}
{"chunk": "zamana aur abhi Thokaren lagae hamein\nabhi kuchh aur sanwar jaana chahte hain hum", "topic": "couplet", "poet": "Wali Aasi"}
{"chunk": "hamein tere siwa is duniya mein kisi aur se kya lena-dena\nhum sab ko jawab nahin dete hum sab se sawal nahin karte", "topic": "couplet", "poet": "Wali Aasi"}
{"chunk": "hamein anjam bhi malum hai lekin na jaane kyun\ncharaghon ko hawaon se bachana chahte hain hum", "topic": "couplet", "poet": "Wali Aasi"}
{"chunk": "ishq ki rah mein yun had se guzar mat jaana\nhon ghaDe kachche to dariya mein utar mat jaana", "topic": "couplet", "poet": "Wali Aasi"}
{"chunk": "main jis ka jawab na de paun\naisa bhi koi sawal karna", "topic": "couplet", "poet": "Wali Aasi"}
{"chunk": "main akasr aasman ke chand tare toD lata tha\naur ek nannhi si guDiya ke liye zewar banata tha", "topic": "couplet", "poet": "Wali Aasi"}
{"chunk": "dosto DhunD ke hum sa koi pyasa lao\nhum to aansu bhi jo pite hain to pani ki tarah", "topic": "couplet", "poet": "Wali Aasi"}
{"chunk": "hamare shahr mein ab har taraf wahshat barasti hai\nso ab jangal mein apna ghar banana chahte hain hum", "topic": "couplet", "poet": "Wali Aasi"}
{"chunk": "dariya dikhai deta hai har ek reg-zar\nshayad ki in dinon mujhe shiddat ki pyas hai", "topic": "couplet", "poet": "Wali Aasi"}
{"chunk": "sab bichhDe sathi mil jaen murjhaen chehre khil jaen\nsab chaak dilon ke sil jaen koi aisa kaam karo 'wali'", "topic": "couplet", "poet": "Wali Aasi"}
{"chunk": "sameT bikhre hue kaghzat ko apne\nkoi sada tujhe wapas bulane wali hai", "topic": "couplet", "poet": "Wali Aasi"}
{"chunk": "mauj-e-hawa aab-e-rawan aur ye zamin o aasman\nek roz sab jaenge thak allah bas baqi hawas", "topic": "couplet", "poet": "Wali Aasi"}
{"chunk": "gham ke rishton ko kabhi toD na dena 'wali'\ngham KHayal-e-dil-e-na-shad bahut karta hai", "topic": "couplet", "poet": "Wali Aasi"}
{"chunk": "ilm mein jhingur se baDh kar kaamran koi nahin\nchaT jata hai kitaben imtihan koi nahin", "topic": "couplet", "poet": "Zareef Lakhnavi"}
{"chunk": "hamein batla na den aashiq jo hain ru-e-kitabi par\nsabaq hai kya koi mashuq jis ko yaad karte hain", "topic": "couplet", "poet": "Zareef Lakhnavi"}
{"chunk": "'zarif' ab faeda kya shairon ko sardi khane se\nghazal hum paDh chuke ghar jaen kyun be-kar baiThe hain", "topic": "couplet", "poet": "Zareef Lakhnavi"}
{"chunk": "mai ko jo istilah mein kahte hain duKHt-e-raz\nwo mughbacha hai rindon ka sala kahen jise", "topic": "couplet", "poet": "Zareef Lakhnavi"}
{"chunk": "zulf ke jal mein mashuq ka sar hai KHud bhi\nqaidiyon muzhda ki sayyaad tah-e-dam aaya", "topic": "couplet", "poet": "Zareef Lakhnavi"}
{"chunk": "wahshat mein har ek naqsha ulTa nazar aata hai\nmajnun nazar aati hai laila nazar aata hai", "topic": "couplet", "poet": "Zareef Lakhnavi"}
{"chunk": "chae mein Dal kar ushshaq use pi jate\ndar-haqiqat lab-e-mashuq jo shakkar hota", "topic": "couplet", "poet": "Zareef Lakhnavi"}
{"chunk": "main sochta hun bahut zindagi ke bare mein\nye zindagi bhi mujhe soch kar na rah jae", "topic": "couplet", "poet": "Abhishek Shukla"}
{"chunk": "main yun hi nahin apni hifazat mein laga hun\nmujh mein kahin lagta hai ki rakkha hua tu hai", "topic": "couplet", "poet": "Abhishek Shukla"}
{"chunk": "teri aankhon ke liye itni saza kafi hai\naaj ki raat mujhe KHwab mein rota hua dekh", "topic": "couplet", "poet": "Abhishek Shukla"}
{"chunk": "main ne jab KHud ki taraf ghaur se dekha to khula\nmujh ko ek mere siwa koi pareshani nahin", "topic": "couplet", "poet": "Abhishek Shukla"}
{"chunk": "kabhi kabhi to ye wahshat bhi hum pe guzri hai\nki dil ke sath hi dekha hai Dubna shab ka", "topic": "couplet", "poet": "Abhishek Shukla"}
{"chunk": "us se kahna ki dhuan dekhne laiq hoga\naag pahne hue main jaunga pani ki taraf", "topic": "couplet", "poet": "Abhishek Shukla"}
{"chunk": "wo ek din jo tujhe sochne mein guzra tha\ntamam umr usi din ki tarjumani hai", "topic": "couplet", "poet": "Abhishek Shukla"}
{"chunk": "safar ke baad bhi zauq-e-safar na rah jae\nKHayal o KHwab mein ab ke bhi ghar na rah jae", "topic": "couplet", "poet": "Abhishek Shukla"}
{"chunk": "maqam-e-wasl to arz-o-sama ke bich mein hai\nmain is zamin se niklun tu aasman se nikal", "topic": "couplet", "poet": "Abhishek Shukla"}
{"chunk": "wahan pahle hi aawazen bahut thin\nso main ne chup karaya KHamushi ko", "topic": "couplet", "poet": "Abhishek Shukla"}
{"chunk": "us se kahna ki dhuan dekhne laeq hoga\naag pahne hue jaunga main pani ki taraf", "topic": "couplet", "poet": "Abhishek Shukla"}
{"chunk": "main choT kar to raha hun hawa ke mathe par\nmaza to jab tha ki koi nishan bhi paDta", "topic": "couplet", "poet": "Abhishek Shukla"}
{"chunk": "ye jo duniya hai ise itni ijazat kab hai\nhum pe apni hi kisi baat ka ghussa utra", "topic": "couplet", "poet": "Abhishek Shukla"}
{"chunk": "ye imtiyaz zaruri hai ab ibaadat mein\nwahi dua jo nazar kar rahi hai lab bhi karen", "topic": "couplet", "poet": "Abhishek Shukla"}
{"chunk": "hamin jahan ke pichhe paDe rahen kab tak\nhamare pichhe kabhi ye jahan bhi paDta", "topic": "couplet", "poet": "Abhishek Shukla"}
{"chunk": "chalte hue mujh mein kahin Thahra hua tu hai\nrasta nahin manzil nahin achchha hua tu hai", "topic": "couplet", "poet": "Abhishek Shukla"}
{"chunk": "ab is ke baad meri quwwat-e-numu jaane\nmain lauT aaya hun miTTi mein gaD kar KHud ko", "topic": "couplet", "poet": "Abhishek Shukla"}
{"chunk": "jaane kya kuchh ho chhupa tum mein mohabbat ke siwa\nhum tasalli ke liye phir se khagalenge tumhein", "topic": "couplet", "poet": "Abhishek Shukla"}
{"chunk": "ye jo hum taKHliq-e-jahan-e-nau mein lage hain pagal hain\ndur se hum ko dekhne wale hath baTa hum logon ka", "topic": "couplet", "poet": "Abhishek Shukla"}
{"chunk": "shab bhar ek aawaz banai subh hui to chiKH paDe\nroz ka ek mamul hai ab to KHwab-zada hum logon ka", "topic": "couplet", "poet": "Abhishek Shukla"}
{"chunk": "tamam shahr pe ek KHamushi musallat hai\nab aisa kar ki kisi din meri zaban se nikal", "topic": "couplet", "poet": "Abhishek Shukla"}
{"chunk": "na hua main to wo kis darja pareshan hoga\nmere hone ki KHabar jis ne uDai hai bahut", "topic": "couplet", "poet": "Abhishek Shukla"}
{"chunk": "hum wahshi the wahshat mein bhi ghar se kabhi bahar na rahe\njangal jangal phir bhi kitna nam hua hum logon ka", "topic": "couplet", "poet": "Abhishek Shukla"}
{"chunk": "nafrat se mohabbat ko sahaare bhi mile hain\ntufan ke daman mein kinare bhi mile hain", "topic": "couplet", "poet": "Ali Zaheer Rizvi Lakhnavi"}
{"chunk": "hamari zindagi kya hai mohabbat hi mohabbat hai\ntumhaara bhi yahi dastur ban jae to achchha ho", "topic": "couplet", "poet": "Ali Zaheer Rizvi Lakhnavi"}
{"chunk": "zara parda haTa do samne se bijliyan chamken\nmera dil jalwa-gah-e-tur ban jae to achchha ho", "topic": "couplet", "poet": "Ali Zaheer Rizvi Lakhnavi"}
{"chunk": "wo to tha aadmi ki tarah 'zahir'\nus ka chehra farishton jaisa tha", "topic": "couplet", "poet": "Ali Zaheer Rizvi Lakhnavi"}
{"chunk": "raaz-e-gham-e-ulfat ko ye duniya na samajh le\naansu mere daman mein tumhaare bhi mile hain", "topic": "couplet", "poet": "Ali Zaheer Rizvi Lakhnavi"}
{"chunk": "mera KHun-e-jigar pur-nur ban jae to achchha ho\ntumhaari mang ka sindur ban jaane to achchha ho", "topic": "couplet", "poet": "Ali Zaheer Rizvi Lakhnavi"}
{"chunk": "kan sunte to hain lekin na samajhne ke liye\nkoi samjha bhi to mafhum naya mange hai", "topic": "couplet", "poet": "Ali Zaheer Rizvi Lakhnavi"}
{"chunk": "mere kamre mein sabhi chizen hain aaj\nzindagani ki tarah bikhri hui", "topic": "couplet", "poet": "Anwar Nadeem"}
{"chunk": "ho sakta hai koi hamein bhi DhunDe in banjaron mein\njaane kis ki khoj mein kab se phirte hain bazaron mein", "topic": "couplet", "poet": "Anwar Nadeem"}
{"chunk": "puchha jo un se chand nikalta hai kis tarah\nzulfon ko ruKH pe Dal ke jhaTka diya ki yun", "topic": "couplet", "poet": "Arzoo Lakhnavi"}
{"chunk": "nigahen is qadar qatil ki uff uff\nadaen is qadar pyari ki tauba", "topic": "couplet", "poet": "Arzoo Lakhnavi"}
{"chunk": "kis ne bhige hue baalon se ye jhaTka pani\njhum ke aai ghaTa TuT ke barsa pani", "topic": "couplet", "poet": "Arzoo Lakhnavi"}
{"chunk": "wafa tum se karenge dukh sahenge naz uThaenge\njise aata hai dil dena use har kaam aata hai", "topic": "couplet", "poet": "Arzoo Lakhnavi"}
{"chunk": "buri sarisht na badli jagah badalne se\nchaman mein aa ke bhi kanTa gulab ho na saka", "topic": "couplet", "poet": "Arzoo Lakhnavi"}
{"chunk": "jo dil rakhte hain sine mein wo kafir ho nahin sakte\nmohabbat din hoti hai wafa iman hoti hai", "topic": "couplet", "poet": "Arzoo Lakhnavi"}
{"chunk": "mohabbat wahin tak hai sachchi mohabbat\njahan tak koi ahd-o-paiman nahin hai", "topic": "couplet", "poet": "Arzoo Lakhnavi"}
{"chunk": "bhole ban kar haal na puchh bahte hain ashk to bahne do\njis se baDhe bechaini dil ki aisi tasalli rahne do", "topic": "couplet", "poet": "Arzoo Lakhnavi"}
{"chunk": "maza barsat ka chaho to in aankhon mein aa baiTho\nsyahi hai safedi hai shafaq hai abr-e-baran hai", "topic": "couplet", "poet": "Arzoo Lakhnavi"}
{"chunk": "KHamoshi meri mani-KHez thi ai aarzu kitni\nki jis ne jaisa chaha waisa afsana bana Dala", "topic": "couplet", "poet": "Arzoo Lakhnavi"}
{"chunk": "had se Takraati hai jo shai wo palaTti hai zarur\nKHud bhi roenge gharibon ko rulane wale", "topic": "couplet", "poet": "Arzoo Lakhnavi"}
{"chunk": "shauq chaDhti dhup jata waqt ghaTti chhanw hai\nba-wafa jo aaj hain kal be-wafa ho jaenge", "topic": "couplet", "poet": "Arzoo Lakhnavi"}
{"chunk": "dafatan tark-e-talluq mein bhi ruswai hai\nuljhe daman ko chhuDate nahin jhaTka de kar", "topic": "couplet", "poet": "Arzoo Lakhnavi"}
{"chunk": "bholi baaton pe teri dil ko yaqin\npahle aata tha ab nahin aata", "topic": "couplet", "poet": "Arzoo Lakhnavi"}
{"chunk": "allah allah husn ki ye parda-dari dekhiye\nbhed jis ne kholna chaha wo diwana hua", "topic": "couplet", "poet": "Arzoo Lakhnavi"}
{"chunk": "khilna kahin chhupa bhi hai chahat ke phul ka\nli ghar mein sans aur gali tak mahak gai", "topic": "couplet", "poet": "Arzoo Lakhnavi"}
{"chunk": "dost ne dil ko toD ke naqsh-e-wafa miTa diya\nsamjhe the hum jise KHalil kaba usi ne Dha diya", "topic": "couplet", "poet": "Arzoo Lakhnavi"}
{"chunk": "hath se kis ne saghar paTka mausam ki be-kaifi par\nitna barsa TuT ke baadal Dub chala mai-KHana bhi", "topic": "couplet", "poet": "Arzoo Lakhnavi"}
{"chunk": "tere to Dhang hain yahi apna bana ke chhoD de\nwo bhi bura hai bawla tujh ko jo pa ke chhoD de", "topic": "couplet", "poet": "Arzoo Lakhnavi"}
{"chunk": "phir chahe to na aana o aan ban wale\njhuTa hi wada kar le sachchi zaban wale", "topic": "couplet", "poet": "Arzoo Lakhnavi"}
{"chunk": "dil ki zid is liye rakh li thi ki aa jae qarar\nkal ye kuchh aur kahega mujhe malum na tha", "topic": "couplet", "poet": "Arzoo Lakhnavi"}
{"chunk": "masum nazar ka bhola-pan lalcha ke lubhana kya jaane\ndil aap nishana banta hai wo tir chalana kya jaane", "topic": "couplet", "poet": "Arzoo Lakhnavi"}
{"chunk": "jis qadar nafrat baDhai utni hi qurbat baDhi\nab jo mahfil mein nahin hai wo tumhaare dil mein hai", "topic": "couplet", "poet": "Arzoo Lakhnavi"}
{"chunk": "wo palaT ke jald na aaenge ye ayan hai tarz-e-KHiram se\nkoi gardish aisi bhi ai falak jo bula de subh ko sham se", "topic": "couplet", "poet": "Arzoo Lakhnavi"}
{"chunk": "kuchh to mil jae lab-e-shirin se\nzahr khane ki ijazat hi sahi", "topic": "couplet", "poet": "Arzoo Lakhnavi"}
{"chunk": "kah ke ye aur kuchh kaha na gaya\nki mujhe aap se shikayat hai", "topic": "couplet", "poet": "Arzoo Lakhnavi"}
{"chunk": "mohabbat nek-o-bad ko sochne de ghair-mumkin hai\nbaDhi jab be-KHudi phir kaun Darta hai gunahon se", "topic": "couplet", "poet": "Arzoo Lakhnavi"}
{"chunk": "apni apni gardish-e-raftar puri kar to len\ndo sitare phir kisi din ek ja ho jaenge", "topic": "couplet", "poet": "Arzoo Lakhnavi"}
{"chunk": "do tund hawaon par buniyaad hai tufan ki\nya tum na hasin hote ya mein na jawan hota", "topic": "couplet", "poet": "Arzoo Lakhnavi"}
{"chunk": "kuchh kahte kahte ishaaron mein sharma ke kisi ka rah jaana\nwo mera samajh kar kuchh ka kuchh jo kahna na tha sab kah jaana", "topic": "couplet", "poet": "Arzoo Lakhnavi"}
{"chunk": "har ek sham kahti hai phir subh hogi\nandhere mein suraj nazar aa raha hai", "topic": "couplet", "poet": "Arzoo Lakhnavi"}
{"chunk": "jo kuchh tha na kahne ka sab kah gaya diwana\nsamho to mukammal hai ab ishq ka afsana", "topic": "couplet", "poet": "Arzoo Lakhnavi"}
{"chunk": "rahbar rahzan na ban jae kahin is soch mein\nchup khaDa hun bhul kar raste mein manzil ka pata", "topic": "couplet", "poet": "Arzoo Lakhnavi"}
{"chunk": "KHizan ka bhes bana kar bahaar ne mara\nmujhe do-rangi-e-lail-o-nahaar ne mara", "topic": "couplet", "poet": "Arzoo Lakhnavi"}
{"chunk": "kis kaam ki aisi sachchai jo toD de ummiden dil ki\nthoDi si tasalli ho to gai mana ki wo bol ke jhuT gaya", "topic": "couplet", "poet": "Arzoo Lakhnavi"}
{"chunk": "sukun-e-dil nahin jis waqt se us bazm mein aae\nzara si chiz ghabrahaT mein kya jaane kahan rakh di", "topic": "couplet", "poet": "Arzoo Lakhnavi"}
{"chunk": "'arzu' jam lo jhijak kaisi\npi lo aur dahshat-e-gunah gai", "topic": "couplet", "poet": "Arzoo Lakhnavi"}
{"chunk": "mujhe rahne ko wo mila hai ghar ki jo aafaton ki hai rahguzar\ntumhein KHaksaron ki kya KHabar kabhi niche utre ho baam se", "topic": "couplet", "poet": "Arzoo Lakhnavi"}
{"chunk": "har nafas ek sharab ka ho ghunT\nzindagani haram hai warna", "topic": "couplet", "poet": "Arzoo Lakhnavi"}
{"chunk": "Dal raha hai kaam mein mushkil\nmushkil mein kaam aane wala", "topic": "couplet", "poet": "Arzoo Lakhnavi"}
{"chunk": "jo kan laga kar sunte hain kya jaanen rumuz mohabbat ke\nab honT nahin hilne pate aur pahron baaten hoti hain", "topic": "couplet", "poet": "Arzoo Lakhnavi"}
{"chunk": "wae ghurbat ki hue jis ke liye KHana-KHarab\nsun ke aawaz bhi ghar se na wo bahar nikla", "topic": "couplet", "poet": "Arzoo Lakhnavi"}
{"chunk": "ek dil patthar bane aur ek dil ban jae mom\naaKHir itna farq kyun taqsim-e-ab-o-gil mein hai", "topic": "couplet", "poet": "Arzoo Lakhnavi"}
{"chunk": "hum ko itna bhi rihai ki KHushi mein nahin hosh\nTuTi zanjir ki KHud panw hamara TuTa", "topic": "couplet", "poet": "Arzoo Lakhnavi"}
{"chunk": "har sans hai ek naghma har naghma hai mastana\nkis darja dukhe dil ka rangin hai afsana", "topic": "couplet", "poet": "Arzoo Lakhnavi"}
{"chunk": "nazar bacha ke jo aansu kiye the main ne pak\nKHabar na thi yahi dhabbe banenge daman ke", "topic": "couplet", "poet": "Arzoo Lakhnavi"}
{"chunk": "barson bhaTka kiya aur phir bhi na un tak pahuncha\nghar to malum tha rasta mujhe malum na tha", "topic": "couplet", "poet": "Arzoo Lakhnavi"}
{"chunk": "ye gul khil raha hai wo murjha raha hai\nasar do tarah ke hawa ek hi hai", "topic": "couplet", "poet": "Arzoo Lakhnavi"}
{"chunk": "ye zora-zori ishq ki thi fitrat hi jis ne badal Dali\njalta hua dil ho kar pani aansu ban jaana kya jaane", "topic": "couplet", "poet": "Arzoo Lakhnavi"}
{"chunk": "jawab dene ke badle wo shakl dekhte hain\nye kya hua mere chehre ko arz-e-haal ke baad", "topic": "couplet", "poet": "Arzoo Lakhnavi"}
{"chunk": "ye mohabbat ka fasana bhi badal jaega\nwaqt ke sath zamana bhi badal jaega", "topic": "couplet", "poet": "Azhar Lakhnawi"}
{"chunk": "ek manzil hai magar rah kai hain 'azhar'\nsochna ye hai ki jaoge kidhar se pahle", "topic": "couplet", "poet": "Azhar Lakhnawi"}
{"chunk": "chaar samten aaina si har taraf\ntum ko kho dene ka manzar aur main", "topic": "couplet", "poet": "Azra Parveen"}
{"chunk": "zamin ke aur taqaze falak kuchh aur kahe\nqalam bhi chup hai ki ab moD le kahani kya", "topic": "couplet", "poet": "Azra Parveen"}
{"chunk": "us ne mere nam suraj chand tare likh diya\nmera dil miTTi pe rakh apne lab rota raha", "topic": "couplet", "poet": "Azra Parveen"}
{"chunk": "simaT gai to shabnam phul sitara thi\nbiphar ke meri lahar lahar angara thi", "topic": "couplet", "poet": "Azra Parveen"}
{"chunk": "rang apne jo the bhar bhi kahan pae kabhi hum\nhum ne to sada radd-e-amal mein hi basar ki", "topic": "couplet", "poet": "Azra Parveen"}
{"chunk": "zindagi kya hai anasir mein zuhur-e-tartib\nmaut kya hai inhin ajza ka pareshan hona", "topic": "couplet", "poet": "Chakbast Braj Narayan"}
{"chunk": "agar dard-e-mohabbat se na insan aashna hota\nna kuchh marne ka gham hota na jine ka maza hota", "topic": "couplet", "poet": "Chakbast Braj Narayan"}
{"chunk": "adab talim ka jauhar hai zewar hai jawani ka\nwahi shagird hain jo KHidmat-e-ustad karte hain", "topic": "couplet", "poet": "Chakbast Braj Narayan"}
{"chunk": "ek silsila hawas ka hai insan ki zindagi\nis ek musht-e-KHak ko gham do-jahan ke hain", "topic": "couplet", "poet": "Chakbast Braj Narayan"}
{"chunk": "watan ki KHak se mar kar bhi hum ko uns baqi hai\nmaza daman-e-madar ka hai is miTTi ke daman mein", "topic": "couplet", "poet": "Chakbast Braj Narayan"}
{"chunk": "gunah-garon mein shamil hain gunahon se nahin waqif\nsaza ko jaante hain hum KHuda jaane KHata kya hai", "topic": "couplet", "poet": "Chakbast Braj Narayan"}
{"chunk": "is ko na-qadri-e-alam ka sila kahte hain\nmar chuke hum to zamane ne bahut yaad kiya", "topic": "couplet", "poet": "Chakbast Braj Narayan"}
{"chunk": "maza hai ahd-e-jawani mein sar paTakne ka\nlahu mein phir ye rawani rahe rahe na rahe", "topic": "couplet", "poet": "Chakbast Braj Narayan"}
{"chunk": "naya bismil hun main waqif nahin rasm-e-shahadat se\nbata de tu hi ai zalim taDapne ki ada kya hai", "topic": "couplet", "poet": "Chakbast Braj Narayan"}
{"chunk": "KHuda ne ilm baKHsha hai adab ahbab karte hain\nyahi daulat hai meri aur yahi jah-o-hasham mera", "topic": "couplet", "poet": "Chakbast Braj Narayan"}
{"chunk": "ek saghar bhi inayat na hua yaad rahe\nsaqiya jate hain mahfil teri aabaad rahe", "topic": "couplet", "poet": "Chakbast Braj Narayan"}
{"chunk": "jo tu kahe to shikayat ka zikr kam kar den\nmagar yaqin tere wadon pe la nahin sakte", "topic": "couplet", "poet": "Chakbast Braj Narayan"}
{"chunk": "zaban-e-haal se ye lucknow ki KHak kahti hai\nmiTaya gardish-e-aflak ne jah-o-hasham mera", "topic": "couplet", "poet": "Chakbast Braj Narayan"}
{"chunk": "manzil-e-ibrat hai duniya ahl-e-duniya shad hain\naisi dil-jami se hoti hai pareshani mujhe", "topic": "couplet", "poet": "Chakbast Braj Narayan"}
{"chunk": "ye kaisi bazm hai aur kaise us ke saqi hain\nsharab hath mein hai aur pila nahin sakte", "topic": "couplet", "poet": "Chakbast Braj Narayan"}
{"chunk": "hai mera zabt-e-junun josh-e-junun se baDh kar\nnang hai mere liye chaak-e-gareban hona", "topic": "couplet", "poet": "Chakbast Braj Narayan"}
{"chunk": "kiya hai fash parda kufr-o-din ka is qadar main ne\nki dushman hai barhaman aur adu shaiKH-e-haram mera", "topic": "couplet", "poet": "Chakbast Braj Narayan"}
{"chunk": "azizan-e-watan ko ghuncha o barg o samar jaana\nKHuda ko baghban aur qaum ko hum ne shajar jaana", "topic": "couplet", "poet": "Chakbast Braj Narayan"}
{"chunk": "lucknow mein phir hui aarasta bazm-e-suKHan\nbaad muddat phir hua zauq-e-ghazal-KHwani mujhe", "topic": "couplet", "poet": "Chakbast Braj Narayan"}
{"chunk": "charagh qaum ka raushan hai arsh par dil ke\nuse hawa ke farishte bujha nahin sakte", "topic": "couplet", "poet": "Chakbast Braj Narayan"}
{"chunk": "dard-e-dil pas-e-wafa jazba-e-iman hona\naadmiyat hai yahi aur yahi insan hona", "topic": "couplet", "poet": "Chakbast Braj Narayan"}
{"chunk": "ye mahal ye mal o daulat sab yahin rah jaenge\nhath aaegi faqat do gaz zamin marne ke baad", "topic": "couplet", "poet": "Ganesh Bihari Tarz"}
{"chunk": "ai gardisho tumhein zara taKHir ho gai\nab mera intizar karo main nashe mein hun", "topic": "couplet", "poet": "Ganesh Bihari Tarz"}
{"chunk": "ahl-e-dil ke waste paigham ho kar rah gai\nzindagi majburiyon ka nam ho kar rah gai", "topic": "couplet", "poet": "Ganesh Bihari Tarz"}
{"chunk": "'dagh' ke sher jawani mein bhale lagte hain\n'mir' ki koi ghazal gao ki kuchh chain paDe", "topic": "couplet", "poet": "Ganesh Bihari Tarz"}
{"chunk": "ab main hudud-e-hosh-o-KHirad se guzar gaya\nThukrao chahe pyar karo main nashe mein hun", "topic": "couplet", "poet": "Ganesh Bihari Tarz"}
{"chunk": "bazm-e-yaran hai ye saqi mai nahin to gham na kar\nkitne hain jo mai-kada bar-dosh hain yaron ke bich", "topic": "couplet", "poet": "Ganesh Bihari Tarz"}
{"chunk": "arz-e-dakan mein jaan to dilli mein dil bani\naur shahr-e-lucknow mein hina ban gai ghazal", "topic": "couplet", "poet": "Ganesh Bihari Tarz"}
{"chunk": "raat ki raat bahut dekh li duniya teri\nsubh hone ko hai ab 'tarz' ko so jaane de", "topic": "couplet", "poet": "Ganesh Bihari Tarz"}
{"chunk": "subh hain sajde mein hum to sham saqi ke huzur\nbandagi apni jagah aur mai-kashi apni jagah", "topic": "couplet", "poet": "Ganesh Bihari Tarz"}
{"chunk": "dil-e-gham-zada pe guzar gaya hai wo hadsa ki mere liye\nna to gham raha na KHushi rahi na junun raha na pari rahi", "topic": "couplet", "poet": "Ganesh Bihari Tarz"}
{"chunk": "pattharon ke des mein shishe ka hai apna waqar\ndewta apni jagah aur aadmi apni jagah", "topic": "couplet", "poet": "Ganesh Bihari Tarz"}
{"chunk": "sanson ki jal-tarang par naghma-e-ishq gae ja\nai meri jaan-e-arzu tu yunhi muskurae ja", "topic": "couplet", "poet": "Ganesh Bihari Tarz"}
{"chunk": "wahi 'tarz' tujh pe rahim hai ye usi ka faiz-e-karim hai\nki asatiza ke bhi rang mein jo ghazal kahi wo khari rahi", "topic": "couplet", "poet": "Ganesh Bihari Tarz"}
{"chunk": "nigah-e-shauq agar dil ki tarjuman ho jae\nto zarra zarra mohabbat ka raaz-dan ho jae", "topic": "couplet", "poet": "Haya Lakhnavi"}
{"chunk": "aah ye barsat ka mausam ye zaKHmon ki bahaar\nho gaya hai KHun-e-dil aankhon se jari in dinon", "topic": "couplet", "poet": "Haya Lakhnavi"}
{"chunk": "chaman wahi hai ghaTaen wahi bahaar wahi\nmagar gulon mein wo ab rang-o-bu nahin baqi", "topic": "couplet", "poet": "Haya Lakhnavi"}
{"chunk": "rahen gham ki sharar-angeziyan ya-rab qayamat tak\n'haya' gham se na milti gar kabhi fursat to achchha tha", "topic": "couplet", "poet": "Haya Lakhnavi"}
{"chunk": "haar us ki jitne ka shauq mera le gai\nphir mujhe haara hua har marhala achchha laga", "topic": "couplet", "poet": "Hina Rizvi"}
{"chunk": "chupke-chupke 'ishq karne ka koi hasil nahin\n'ishq mein manzil mila karti hai ruswai ke ba'd", "topic": "couplet", "poet": "Hina Rizvi"}
{"chunk": "zindagi ne ajab sawal kiye\nraegan sari parchiyan niklin", "topic": "couplet", "poet": "Irfan Khan"}
{"chunk": "kabhi mauqe pe kaam aaya karegi\nkisi ke sath rakhiye dushmani bhi", "topic": "couplet", "poet": "Irfan Khan"}
{"chunk": "hum ko darkar ek tabib ki hai\naap aaen to hum bhi achchhe hon", "topic": "couplet", "poet": "Irfan Khan"}
{"chunk": "kaam aasan kar diya jae\nishq mein wapsi ke raste hon", "topic": "couplet", "poet": "Irfan Khan"}
{"chunk": "hum ko darkar ek tabib ki hai\naap aaen to hum bhi achchhe hon", "topic": "couplet", "poet": "Irfan Khan"}
{"chunk": "un ko bhi apni jhurriyan dikh jaen\naainon ke bhi apne chehre hon", "topic": "couplet", "poet": "Irfan Khan"}
{"chunk": "kaam aasan kar diya jae\nishq mein wapsi ke raste hon", "topic": "couplet", "poet": "Irfan Khan"}
{"chunk": "un ko bhi apni jhurriyan dikh jaen\naainon ke bhi apne chehre hon", "topic": "couplet", "poet": "Irfan Khan"}
{"chunk": "pesh to hoga adalat mein muqadma be-shak\njurm qatil hi ke sar ho ye zaruri to nahin", "topic": "couplet", "poet": "Jagat Mohan Lal Ravan"}
{"chunk": "samne tarif ghibat mein gila\naap ke dil ki safai dekh li", "topic": "couplet", "poet": "Jagat Mohan Lal Ravan"}
{"chunk": "wo KHush ho ke mujh se KHafa ho gaya\nmujhe kya umiden thin kya ho gaya", "topic": "couplet", "poet": "Jagat Mohan Lal Ravan"}
{"chunk": "us ko KHizan ke aane ka kya ranj kya qalaq\nrote kaTa ho jis ko zamana bahaar ka", "topic": "couplet", "poet": "Jagat Mohan Lal Ravan"}
{"chunk": "toDa hai dam abhi abhi bimar-e-hijr ne\naae magar huzur ko taKHir ho gai", "topic": "couplet", "poet": "Jagat Mohan Lal Ravan"}
{"chunk": "agar kuchh roz zinda rah ke mar jaana muqaddar hai\nto is duniya mein aaKHir bais-e-taKHliq-e-jaan kya tha", "topic": "couplet", "poet": "Jagat Mohan Lal Ravan"}
{"chunk": "hanse bhi roe bhi lekin na samjhe\nKHushi kya chiz hai duniya mein gham kya", "topic": "couplet", "poet": "Jagat Mohan Lal Ravan"}
{"chunk": "yahi hasti isi hasti ke kuchh TuTe hue rishte\nwagarna aisa parda mere un ke darmiyan kya tha", "topic": "couplet", "poet": "Jagat Mohan Lal Ravan"}
{"chunk": "kuchh iztirab-e-ishq ka aalam na puchhiye\nbijli taDap rahi thi ki jaan is badan mein thi", "topic": "couplet", "poet": "Jagat Mohan Lal Ravan"}
{"chunk": "wo baada-nosh haqiqat hai is jahan mein 'rawan'\nki jhum jae falak gar use KHumar aae", "topic": "couplet", "poet": "Jagat Mohan Lal Ravan"}
{"chunk": "abhi tak fasl-e-gul mein ek sada-e-dard aati hai\nwahan ki KHak se pahle jahan tha aashiyan mera", "topic": "couplet", "poet": "Jagat Mohan Lal Ravan"}
{"chunk": "aaen pasand kya use duniya ki rahaten\njo lazzat-ashna-e-sitam-ha-e-naz tha", "topic": "couplet", "poet": "Jagat Mohan Lal Ravan"}
{"chunk": "tu ne hi rah na dikhai to dikhaega kaun\nhum teri rah mein gumrah hue baiThe hain", "topic": "couplet", "poet": "Jitendra Mohan Sinha Rahbar"}
{"chunk": "hai fahm us ka jo har insan ke dil ki zaban samjhe\nsuKHan wo hai jise har shaKHs apna hi bayan samjhe", "topic": "couplet", "poet": "Jitendra Mohan Sinha Rahbar"}
{"chunk": "har shai mein har bashar mein nazar aa raha hai tu\nsajde mein apne sar ko jhukaun kahan kahan", "topic": "couplet", "poet": "Jitendra Mohan Sinha Rahbar"}
{"chunk": "mohabbat mein nahin hai ibtida ya intiha koi\nhum apne ishq ko hi ishq ki manzil samajhte hain", "topic": "couplet", "poet": "Jitendra Mohan Sinha Rahbar"}
{"chunk": "aankhon aankhon mein pila di mere saqi ne mujhe\nKHauf-e-zillat hai na andesha-e-ruswai hai", "topic": "couplet", "poet": "Jitendra Mohan Sinha Rahbar"}
{"chunk": "qudrat ki barkaten hain KHazana basant ka\nkya KHub kya ajib zamana basant ka", "topic": "couplet", "poet": "Jitendra Mohan Sinha Rahbar"}
{"chunk": "dozaKH se bhi KHarab kahun main bahisht ko\ndo-chaar agar wahan pe bhi sarmaya-dar hon", "topic": "couplet", "poet": "Jitendra Mohan Sinha Rahbar"}
{"chunk": "kaisi kashish hai ishq ke TuTe mazar mein\nmela laga hua hai hamare dayar mein", "topic": "couplet", "poet": "Jitendra Mohan Sinha Rahbar"}
{"chunk": "chhupe hain sat pardon mein ye sab kahne ki baaten hain\nunhen meri nigahon ne jahan DhunDa wahan nikle", "topic": "couplet", "poet": "Jitendra Mohan Sinha Rahbar"}
{"chunk": "suKHan-sazi mein lazim hai kamal-e-ilm-o-fan hona\nmahz tuk-bandiyon se koi shaer ho nahin sakta", "topic": "couplet", "poet": "Jitendra Mohan Sinha Rahbar"}
{"chunk": "farishta har bashar ko har zamin ko aasman samjhe\nki hum to ishq mein duniya ko hi jannat-nishan samjhe", "topic": "couplet", "poet": "Jitendra Mohan Sinha Rahbar"}
{"chunk": "hum ru-ba-ru-e-shama hain is intizar mein\nkuchh jaan paron mein aae to uD kar nisar hon", "topic": "couplet", "poet": "Jitendra Mohan Sinha Rahbar"}
{"chunk": "zamana ye aa gaya hai 'rahbar' ki ahl-e-binash ko kaun puchhe\njame hain makkar kursiyon par dikha rahe hain ganwar aankhen", "topic": "couplet", "poet": "Jitendra Mohan Sinha Rahbar"}
{"chunk": "mohabbat si shai us ne mujh ko ata ki\nki KHush KHush chalun umr barbaad kar ke", "topic": "couplet", "poet": "Jitendra Mohan Sinha Rahbar"}
{"chunk": "dil ko bahut aziz hai aana basant ka\n'rahbar' ki zindagi mein samana basant ka", "topic": "couplet", "poet": "Jitendra Mohan Sinha Rahbar"}
{"chunk": "rashk-e-jinan chaman ko banana basant ka\nhar har kali mein rang dikhana basant ka", "topic": "couplet", "poet": "Jitendra Mohan Sinha Rahbar"}
{"chunk": "dil us ka jigar us ka hai jaan us ki hum us ke\nkis baat se inkar kiya jae kisi ko", "topic": "couplet", "poet": "Jitendra Mohan Sinha Rahbar"}
{"chunk": "mahw-e-didar hue jate hain rah-rau sare\nek tamasha hua goya ruKH-e-dilbar na hua", "topic": "couplet", "poet": "Jitendra Mohan Sinha Rahbar"}
{"chunk": "aaya unhen pasand to un ka hi ho gaya\nkam tha hamare dil se hamara kalam kya", "topic": "couplet", "poet": "Jitendra Mohan Sinha Rahbar"}
{"chunk": "ek aansu bhi agar ro de to jaanun tujh ko\nmeri taqdir mujhe dekh kar hansti kya hai", "topic": "couplet", "poet": "Jitendra Mohan Sinha Rahbar"}
{"chunk": "phir wahi sauda wahi wahshat wahi tarz-e-junun\nhain nishan maujud sare ishq ki tasir ke", "topic": "couplet", "poet": "Jitendra Mohan Sinha Rahbar"}
{"chunk": "khinchte jate hain KHud meri jaanib\nmujh ko jyun jyun wo aazmate hain", "topic": "couplet", "poet": "Jitendra Mohan Sinha Rahbar"}
{"chunk": "paigham-e-lutf-e-KHas sunana basant ka\ndariya-e-faiz-e-am bahana basant ka", "topic": "couplet", "poet": "Jitendra Mohan Sinha Rahbar"}
{"chunk": "tang paimai ka shikwa saqi-e-azali se kiya\nhum ne samjha hi nahin dastur-e-mai-KHana abhi", "topic": "couplet", "poet": "Jitendra Mohan Sinha Rahbar"}
{"chunk": "taswir-e-ru-e-yar dikhana basant ka\naTkheliyon se dil ko lubhana basant ka", "topic": "couplet", "poet": "Jitendra Mohan Sinha Rahbar"}
{"chunk": "har samt sabza-zar bichhana basant ka\nphulon mein rang-o-bu ko luTana basant ka", "topic": "couplet", "poet": "Jitendra Mohan Sinha Rahbar"}
{"chunk": "wahi siften jo batlata hai tu waiz sab us mein hain\ndiya hai jis ko dil hum ne wahi tera KHuda hoga", "topic": "couplet", "poet": "Jitendra Mohan Sinha Rahbar"}
{"chunk": "ishq ki fitrat ne yun badla mazaq-e-zindagi\njitne gham baDhne lage utni KHushi hone lagi", "topic": "couplet", "poet": "Makhfi Lakhnavi"}
{"chunk": "mera aana jahan mein munhasir tha tin baaton par\njafa sahna wafa karna aur us ke baad mar jaana", "topic": "couplet", "poet": "Makhfi Lakhnavi"}
{"chunk": "ishq ki allah re fitna-kariyan\npak-daman chaak-daman ho gae", "topic": "couplet", "poet": "Makhfi Lakhnavi"}
{"chunk": "parda hai ek baqa ka raaz-e-fana na puchho\nmar kar bhi sath hum se chhuTa na zindagi ka", "topic": "couplet", "poet": "Makhfi Lakhnavi"}
{"chunk": "wo chhupna tera parda-e-rang-o-bu mein\nwo har rang mein mera pahchan jaana", "topic": "couplet", "poet": "Makhfi Lakhnavi"}
{"chunk": "jala aashiyan jab se dil mutmain hai\nna bijli ka KHatra na dhaDka KHizan ka", "topic": "couplet", "poet": "Makhfi Lakhnavi"}
{"chunk": "wusat-e-dil are maaz allah\nsari duniya samai jati hai", "topic": "couplet", "poet": "Makhfi Lakhnavi"}
{"chunk": "KHuda ke bharose pe chhoDi hai kashti\nna girdab dekha na tufan jaana", "topic": "couplet", "poet": "Makhfi Lakhnavi"}
{"chunk": "bahut justuju ki bahut KHak chhani\nkidhar hai tu ai jalwa-e-la-makani", "topic": "couplet", "poet": "Makhfi Lakhnavi"}
{"chunk": "har baat ka ehsas mere dil se miTa de\nzinda mujhe rakhna hai to diwana bana de", "topic": "couplet", "poet": "Makhfi Lakhnavi"}
{"chunk": "yun manzar-e-hasti pe teri chha gain aankhen\nek kaif sa har chiz pe barsa gain aankhen", "topic": "couplet", "poet": "Makhfi Lakhnavi"}
{"chunk": "yun be-hijab hain ki hain jaise hijab mein\nus bazm mein kisi ko majal-e-nazar kahan", "topic": "couplet", "poet": "Makhfi Lakhnavi"}
{"chunk": "bikhri har-su paDi hain zanjiren\njosh-e-rangini-e-bahaar na puchh", "topic": "couplet", "poet": "Makhfi Lakhnavi"}
{"chunk": "jis ko ibrat dilai jati hai\nmeri surat dikhai jati hai", "topic": "couplet", "poet": "Makhfi Lakhnavi"}
{"chunk": "wafa ibtida hai wafa intiha hai\nKHulasa hai bas ye meri dastan ka", "topic": "couplet", "poet": "Makhfi Lakhnavi"}
{"chunk": "baat karne ka hasin taur-tariqa sikha\nhum ne urdu ke bahane se saliqa sikha", "topic": "couplet", "poet": "Manish Shukla"}
{"chunk": "meri aawargi hi mere hone ki alamat hai\nmujhe phir is safar ke baad bhi koi safar dena", "topic": "couplet", "poet": "Manish Shukla"}
{"chunk": "kisi ke ishq mein barbaad hona\nhamein aaya nahin farhad hona", "topic": "couplet", "poet": "Manish Shukla"}
{"chunk": "main tha jab karwan ke sath to gulzar thi duniya\nmagar tanha hua to har taraf sahra hi sahra tha", "topic": "couplet", "poet": "Manish Shukla"}
{"chunk": "tujhe jab dekhta hun to KHud apni yaad aati hai\nmera andaz hansne ka kabhi tere hi jaisa tha", "topic": "couplet", "poet": "Manish Shukla"}
{"chunk": "dil ka sara dard bhara taswiron mein\nek musawwir naqsh hua taswiron mein", "topic": "couplet", "poet": "Manish Shukla"}
{"chunk": "zindagi dekh le nazar bhar ke\nhum hain shamil tere KHarabon mein", "topic": "couplet", "poet": "Manish Shukla"}
{"chunk": "waqt kahan muTThi mein aane wala tha\nlekin hum ne bandh liya taswiron mein", "topic": "couplet", "poet": "Manish Shukla"}
{"chunk": "mere dil mein koi masum bachcha\nkisi se aaj tak ruTha hua hai", "topic": "couplet", "poet": "Manish Shukla"}
{"chunk": "hum charaghon ki madad karte rahe\naur udhar suraj bujha Dala gaya", "topic": "couplet", "poet": "Manish Shukla"}
{"chunk": "suna hai raat pure chand ki hai\nsamundar sham se bahka hua hai", "topic": "couplet", "poet": "Manish Shukla"}
{"chunk": "lutf to deti hai ye aawargi\nphir bhi hum ko lauT jaana chahiye", "topic": "couplet", "poet": "Manish Shukla"}
{"chunk": "safar mein ab musalsal zalzale hain\nwo ruk jaen jinhen girne ka Dar hai", "topic": "couplet", "poet": "Manish Shukla"}
{"chunk": "usi ne rah dikhlai jahan ko\njo apni rah par tanha gaya tha", "topic": "couplet", "poet": "Manish Shukla"}
{"chunk": "kitne logon se milna-julna tha\nKHud se milna bhi ab muhaal hua", "topic": "couplet", "poet": "Manish Shukla"}
{"chunk": "bataun kya tumhein hasil safar ka\nadhuri dastan hai aur main hun", "topic": "couplet", "poet": "Manish Shukla"}
{"chunk": "guftugu ka koi to milta sira\nphir use naraaz kar ke dekhte", "topic": "couplet", "poet": "Manish Shukla"}
{"chunk": "zamane se ghabra ke simTe the KHud mein\nmagar ab to KHud se bhi ukta rahe hain", "topic": "couplet", "poet": "Manish Shukla"}
{"chunk": "sidhe apni baat pe aa\nye lahja darbari chhoD", "topic": "couplet", "poet": "Manish Shukla"}
{"chunk": "hum ne to pas-e-adab mein banda-parwar kah diya\naur wo samjhe ki sach mein banda-parwar ho gae", "topic": "couplet", "poet": "Manish Shukla"}
{"chunk": "ab tak jism sulagta hai\nkaisi thi barsat na puchh", "topic": "couplet", "poet": "Manish Shukla"}
{"chunk": "ab apna chehra begana lagta hai\nhum ko thi sanjida rahne ki aadat", "topic": "couplet", "poet": "Manish Shukla"}
{"chunk": "kaghazon par muflisi ke morche sar ho gae\naur kahne ke liye haalat behtar ho gae", "topic": "couplet", "poet": "Manish Shukla"}
{"chunk": "uDanon ne kiya tha is qadar mayus un ko\nthake-haare parinde jal mein KHud phans rahe the", "topic": "couplet", "poet": "Manish Shukla"}
{"chunk": "koi tamir ki surat to nikle\nhamein manzur hai buniyaad hona", "topic": "couplet", "poet": "Manish Shukla"}
{"chunk": "aaKHir hum ko be-zari tak le aai\nhar shai par girwida rahne ki aadat", "topic": "couplet", "poet": "Manish Shukla"}
{"chunk": "awwal aaKHir hi jab nahin bas mein\nkya karen darmiyan ki baaten", "topic": "couplet", "poet": "Manish Shukla"}
{"chunk": "kitni ujlat mein miTa Dala gaya\naag mein sab kuchh jala Dala gaya", "topic": "couplet", "poet": "Manish Shukla"}
{"chunk": "chand lakiren to is darja gahri thin\ndekhne wala Dub gaya taswiron mein", "topic": "couplet", "poet": "Manish Shukla"}
{"chunk": "suraj chaDha to pighli bahut choTiyon ki barf\naandhi chali to ukhDe bahut saya-dar log", "topic": "couplet", "poet": "Manzar Saleem"}
{"chunk": "ab rah-e-wafa ke patthar ko hum phul nahin samjhenge kabhi\npahle hi qadam par Thes lagi dil TuT gaya achchha hi hua", "topic": "couplet", "poet": "Manzar Saleem"}
{"chunk": "dahshat khuli faza ki qayamat se kam na thi\ngirte hue makanon mein aa baiThe yar log", "topic": "couplet", "poet": "Manzar Saleem"}
{"chunk": "misl-e-aina hai us rashk-e-qamar ka pahlu\nsaf idhar se nazar aata hai udhar ka pahlu", "topic": "couplet", "poet": "Meer Khaleeq"}
{"chunk": "sar jhuka leta hai lala sharm se\njab jigar ke dagh dikhlate hain hum", "topic": "couplet", "poet": "Meer Khaleeq"}
{"chunk": "naza mein gar meri baalin pe tu aaya hota\nis tarah ashk main aankhon mein na laya hota", "topic": "couplet", "poet": "Meer Khaleeq"}
{"chunk": "ghaflat mein farq apni tujh bin kabhu na aaya\nhum aap ke na aae jab tak ki tu na aaya", "topic": "couplet", "poet": "Meer Khaleeq"}
{"chunk": "maghfirat ki nazar aati hai bas itni surat\nhum gunahon se pasheman raha karte hain", "topic": "couplet", "poet": "Muzaffar Ali Aseer"}
{"chunk": "wah kya is gul-badan ka shoKH hai rang-e-badan\njama-e-abi agar pahna gulabi ho gaya", "topic": "couplet", "poet": "Muzaffar Ali Aseer"}
{"chunk": "kabe chalta hun par itna to bata\nmai-kada koi hai zahid rah mein", "topic": "couplet", "poet": "Muzaffar Ali Aseer"}
{"chunk": "raunaq gulshan jo wo rind-e-sharabi ho gaya\nphul saghar ban gaya ghuncha gulabi ho gaya", "topic": "couplet", "poet": "Muzaffar Ali Aseer"}
{"chunk": "nazzara-e-qatil ne kiya mahw ye hum ko\ngardan pe chamakti hui shamshir na sujhi", "topic": "couplet", "poet": "Muzaffar Ali Aseer"}
{"chunk": "apne chehre ko badalna to bahut mushkil hai\ndil bahal jaega aaina badal kar dekho", "topic": "couplet", "poet": "Naseem Nikhat"}
{"chunk": "mana ki main hazar fasilon mein qaid hun\nlekin kabhi KHulus se mujh ko bula ke dekh", "topic": "couplet", "poet": "Naseem Nikhat"}
{"chunk": "banjare hain rishton ki tijarat nahin karte\nhum log dikhawe ki mohabbat nahin karte", "topic": "couplet", "poet": "Naseem Nikhat"}
{"chunk": "mujh ko ye dar-ba-dari tu ne hi baKHshi hai magar\njab chali ghar se to main nam tera le ke chali", "topic": "couplet", "poet": "Naseem Nikhat"}
{"chunk": "kaleja rah gaya us waqt phaT kar\nkaha jab alwida us ne palaT kar", "topic": "couplet", "poet": "Pawan Kumar"}
{"chunk": "jasarat ke rahte bhi KHamosh hona\nhai is ke siwa kya sitam-posh hona", "topic": "couplet", "poet": "Pawan Kumar"}
{"chunk": "kyun meri tarah raaton ko rahta hai pareshan\nai chand bata kis se teri aankh laDi hai", "topic": "couplet", "poet": "Sahir Lakhnavi"}
{"chunk": "manzilen panw pakaDti hain Thaharne ke liye\nshauq kahta hai ki do chaar qadam aur sahi", "topic": "couplet", "poet": "Sahir Lakhnavi"}
{"chunk": "kal to is aalam-e-hasti se guzar jaana hai\naaj ki raat teri bazm mein hum aur sahi", "topic": "couplet", "poet": "Sahir Lakhnavi"}
{"chunk": "aankhen dhoka de gain panw chhoD gae sath\nsabhi sahaare dur hain kis ka pakDen hath", "topic": "couplet", "poet": "Unknown"}
{"chunk": "bhale bure bartao ka hai itna sa raaz\ngunje palaT ke jis tarah gumbad ki aawaz", "topic": "couplet", "poet": "Unknown"}
{"chunk": "bichhDe huon ke aaj phir KHat kuchh aise aae\njaise paTri rail ki dur pe ek ho jae", "topic": "couplet", "poet": "Unknown"}
{"chunk": "ek bagula sans ka hawa jise tairae\nhawa hawa mein ja mile bas maTi rah jae", "topic": "couplet", "poet": "Unknown"}
{"chunk": "ajib shaKHs tha KHud apne dukh banata tha\ndil-o-dimagh pe kuchh din asar raha us ka", "topic": "couplet", "poet": "Shivendra Singh"}
{"chunk": "phir us ke ba'd koi aur dukh bana hi nahin\ntabah-kun tha faqat kun pukarna us ka", "topic": "couplet", "poet": "Shivendra Singh"}
{"chunk": "samajh mein aae to samjho kabhi hamara dukh\nphir us ke baad hamare huon ka dukh samjho", "topic": "couplet", "poet": "Shivendra Singh"}
{"chunk": "har samt main hun aur mere hone ki hai KHabar\nduniya visal-e-yar se pahle ki baat thi", "topic": "couplet", "poet": "Shivendra Singh"}
{"chunk": "aankhen khulin to jag uThin hasraten tamam\nus ko bhi kho diya jise paya tha KHwab mein", "topic": "couplet", "poet": "Siraj Lakhnavi"}
{"chunk": "han tum ko bhul jaane ki koshish karenge hum\ntum se bhi ho sake to na aana KHayal mein", "topic": "couplet", "poet": "Siraj Lakhnavi"}
{"chunk": "kahan hain aaj wo sham-e-watan ke parwane\nbane hain aaj haqiqat unhin ke afsane", "topic": "couplet", "poet": "Siraj Lakhnavi"}
{"chunk": "aap ke panw ke niche dil hai\nek zara aap ko zahmat hogi", "topic": "couplet", "poet": "Siraj Lakhnavi"}
{"chunk": "ye aadhi raat ye kafir andhera\nna sota hun na jaga ja raha hai", "topic": "couplet", "poet": "Siraj Lakhnavi"}
{"chunk": "kuchh aur mangna mere mashrab mein kufr hai\nla apna hath de mere dast-e-sawal mein", "topic": "couplet", "poet": "Siraj Lakhnavi"}
{"chunk": "is soch mein baiThe hain jhukae hue sar hum\nuTThe teri mahfil se to jaenge kidhar hum", "topic": "couplet", "poet": "Siraj Lakhnavi"}
{"chunk": "ishq ka banda bhi hun kafir bhi hun momin bhi hun\naap ka dil jo gawahi de wahi kah lijiye", "topic": "couplet", "poet": "Siraj Lakhnavi"}
{"chunk": "namaz-e-ishq paDhi to magar ye hosh kise\nkahan kahan kiye sajde kahan qayam kiya", "topic": "couplet", "poet": "Siraj Lakhnavi"}
{"chunk": "aag aur dhuan aur hawas aur hai ishq aur\nhar hausla-e-dil ko mohabbat nahin kahte", "topic": "couplet", "poet": "Siraj Lakhnavi"}
{"chunk": "qafas se dur sahi mausam-e-bahaar to hai\nasiro aao zara zikr-e-ashiyan ho jae", "topic": "couplet", "poet": "Siraj Lakhnavi"}
{"chunk": "sajda-e-ishq pe tanqid na kar ai waiz\ndekh mathe pe abhi chand numayan hoga", "topic": "couplet", "poet": "Siraj Lakhnavi"}
{"chunk": "kam-zarf ki niyyat kya pighla hua loha hai\nbhar bhar ke chhalakte hain aksar yahi paimane", "topic": "couplet", "poet": "Siraj Lakhnavi"}
{"chunk": "ek kafir-e-mutlaq hai zulmat ki jawani bhi\nbe-rahm andhera hai shamen hain na parwane", "topic": "couplet", "poet": "Siraj Lakhnavi"}
{"chunk": "aankhon par apni rakh kar sahil ki aastin ko\nhum dil ke Dubne par aansu baha rahe hain", "topic": "couplet", "poet": "Siraj Lakhnavi"}
{"chunk": "is dil mein to KHizan ki hawa tak nahin lagi\nis phul ko tabah kiya hai bahaar ne", "topic": "couplet", "poet": "Siraj Lakhnavi"}
{"chunk": "dam ghuTa jata hai mohabbat ka\nband hi band guftugu hai abhi", "topic": "couplet", "poet": "Siraj Lakhnavi"}
{"chunk": "tujhe pa ke tujh se juda ho gae hum\nkahan kho diya tu ne kya ho gae hum", "topic": "couplet", "poet": "Siraj Lakhnavi"}
{"chunk": "diya hai dard to rang-e-qubul de aisa\njo ashk aankh se Tapke wo dastan ho jae", "topic": "couplet", "poet": "Siraj Lakhnavi"}
{"chunk": "zarb-ul-masal hain ab meri mushkil-pasandiyan\nsuljha ke har girah ko phir uljha raha hun main", "topic": "couplet", "poet": "Siraj Lakhnavi"}
{"chunk": "Takraun kyun zamane se kya faeda 'siraj'\nKHud apne raste se haTa ja raha hun main", "topic": "couplet", "poet": "Siraj Lakhnavi"}
{"chunk": "har nafs utni hi lau dega 'siraj'\njitni jis dil mein hararat hogi", "topic": "couplet", "poet": "Siraj Lakhnavi"}
{"chunk": "na mohtasib ki KHushamad na mai-kade ka tawaf\nKHudi mein mast hun apni bahaar mein gum hun", "topic": "couplet", "poet": "Siraj Lakhnavi"}
{"chunk": "KHuda-wanda ye kaisi subh-e-gham hai\nujale mein barasti hai siyahi", "topic": "couplet", "poet": "Siraj Lakhnavi"}
{"chunk": "wo bhiD hai ki DhunDhna tera to darkinar\nKHud khoya ja raha hun hujum-e-KHayal mein", "topic": "couplet", "poet": "Siraj Lakhnavi"}
{"chunk": "aah ye aansu pyare pyare\nlikh de hisab-e-gham mein hamare", "topic": "couplet", "poet": "Siraj Lakhnavi"}
{"chunk": "raat bhar shama jalata hun bujhata hun 'siraj'\nbaiThe baiThe yahi shaghl-e-shab-e-tanhai hai", "topic": "couplet", "poet": "Siraj Lakhnavi"}
{"chunk": "zara dekho ye sarkash zarra-e-KHak\nfalak ka chand banta ja raha hai", "topic": "couplet", "poet": "Siraj Lakhnavi"}
{"chunk": "KHusha wo daur ki jab markaz-e-nigah the hum\npaDa jo waqt to ab koi ru-shanas nahin", "topic": "couplet", "poet": "Siraj Lakhnavi"}
{"chunk": "qafas bhi bigDi hui shakl hai nasheman ki\nye ghar jo phir se sanwar jae aashiyan ho jae", "topic": "couplet", "poet": "Siraj Lakhnavi"}
{"chunk": "sota raha honTon pe tabassum ka sawera\nrah rah ke jagate rahe taqdir-e-sahar hum", "topic": "couplet", "poet": "Siraj Lakhnavi"}
{"chunk": "baDon-baDon ke qadam Dagmagae jate hain\npaDa hai kaam badalte hue zamane se", "topic": "couplet", "poet": "Siraj Lakhnavi"}
{"chunk": "ghusl-e-tauba ke liye bhi nahin milti hai sharab\nab hamein pyas lagi hai to koi jam nahin", "topic": "couplet", "poet": "Siraj Lakhnavi"}
{"chunk": "har ashk-e-surKH hai daman-e-shab mein aag ka phul\nbaghair shama ke bhi jal rahe hain parwane", "topic": "couplet", "poet": "Siraj Lakhnavi"}
{"chunk": "ho gaya aaina-e-haal bhi gard-aluda\ngod mein lasha-e-mazi ko liye baiTha hun", "topic": "couplet", "poet": "Siraj Lakhnavi"}
{"chunk": "na pi sako to idhar aao ponchh dun aansu\nye tum ne sun liye is dil ke sanehat kahan", "topic": "couplet", "poet": "Siraj Lakhnavi"}
{"chunk": "jo ashk surKH hai nama-nigar hai dil ka\nsukut-e-shab mein likhe ja rahe hain afsane", "topic": "couplet", "poet": "Siraj Lakhnavi"}
{"chunk": "abhi rakkha rahne do taq par yunhi aaftab ka aaina\nki abhi to meri nigah mein wahi mera mah-e-tamam hai", "topic": "couplet", "poet": "Siraj Lakhnavi"}
{"chunk": "jaan si shai ki mujhe ishq mein kuchh qadr nahin\nzindagi jaise kahin main ne paDi pai hai", "topic": "couplet", "poet": "Siraj Lakhnavi"}
{"chunk": "charagh sajda jala ke dekho hai but-kada dafn zer-e-kaba\nhudud-e-islam hi ke andar ye sarhad-e-kafiri milegi", "topic": "couplet", "poet": "Siraj Lakhnavi"}
{"chunk": "kaise phandega bagh ki diwar\ntu giraftar-e-rang-o-bu hai abhi", "topic": "couplet", "poet": "Siraj Lakhnavi"}
{"chunk": "hairan hain ab jaen kahan DhunDne tum ko\naaina-e-idrak mein bhi tum nahin rahte", "topic": "couplet", "poet": "Siraj Lakhnavi"}
{"chunk": "lahu mein Dubi hai tariKH-e-KHilqat-e-insan\nabhi ye nasl hai shaista-e-hayat kahan", "topic": "couplet", "poet": "Siraj Lakhnavi"}
{"chunk": "KHabar rihai ki mil chuki hai charagh phulon ke jal rahe hain\nmagar baDi tez raushni hai qafas ka dar sujhta nahin hai", "topic": "couplet", "poet": "Siraj Lakhnavi"}
{"chunk": "ye jazr-o-mad hai padash-e-amal ek din yaqini hai\nna samho KHun-e-insan bah gaya hai raegan ho kar", "topic": "couplet", "poet": "Siraj Lakhnavi"}
{"chunk": "aansu hain kafan-posh sitare hain kafan-rang\nlo chaak kiye dete hain daman-e-sahar hum", "topic": "couplet", "poet": "Siraj Lakhnavi"}
{"chunk": "chamak shayad abhi giti ke zarron ki nahin dekhi\nsitare muskuraate kyun hain zeb-e-asman ho kar", "topic": "couplet", "poet": "Siraj Lakhnavi"}
{"chunk": "dam-bar-dosh phiren chahe wo gesu bar-dosh\nsaid ban ban ke hamin ne unhen sayyaad kiya", "topic": "couplet", "poet": "Siraj Lakhnavi"}
{"chunk": "chand tinkon ki saliqe se agar tartib ho\nbijliyon ko bhi tawaf-e-ashiyan karna paDe", "topic": "couplet", "poet": "Siraj Lakhnavi"}
{"chunk": "phir bhi peshani-e-tufan pe shikan baqi hai\nDubte waqt bhi dekha na kinara hum ne", "topic": "couplet", "poet": "Siraj Lakhnavi"}
{"chunk": "roz ek baat mere dil ko satati hai 'ziya'\nis qadar TuT ke tum ne use chaha kyun hai", "topic": "couplet", "poet": "Syed Zia Alvi"}
{"chunk": "mizaj apna mila hi nahin zamane se\nna main hua kabhi is ka na ye zamana mera", "topic": "couplet", "poet": "Tariq Qamar"}
{"chunk": "koi shikwa na shikayat na wazahat koi\nmez se bas meri taswir haTa di us ne", "topic": "couplet", "poet": "Tariq Qamar"}
{"chunk": "abhi baqi hai bichhaDna us se\nna-mukammal ye kahani hai abhi", "topic": "couplet", "poet": "Tariq Qamar"}
{"chunk": "wo bhi rasman yahi puchhega ki kaise ho tum\nmain bhi hanste hue kah dunga ki achchha hun main", "topic": "couplet", "poet": "Tariq Qamar"}
{"chunk": "zehn par bojh raha, dil bhi pareshan hua\nin baDe logon se mil kar baDa nuqsan hua", "topic": "couplet", "poet": "Tariq Qamar"}
{"chunk": "is saliqe se mujhe qatl kiya hai us ne\nab bhi duniya ye samajhti hai ki zinda hun main", "topic": "couplet", "poet": "Tariq Qamar"}
{"chunk": "sath hone ke yaqin mein bhi mere sath ho tum\naur na hone ke bhi imkan mein rakkha hai tumhein", "topic": "couplet", "poet": "Tariq Qamar"}
{"chunk": "main chahta hun kabhi yun bhi ho ki meri tarah\nwo mujh ko DhunDne nikle magar na pae mujhe", "topic": "couplet", "poet": "Tariq Qamar"}
{"chunk": "kya ajab log the guzre hain baDi shan ke sath\nraste chup hain magar naqsh-e-qadam bolte hain", "topic": "couplet", "poet": "Tariq Qamar"}
{"chunk": "ajab gharibi ke aalam mein mar gaya ek shaKHs\nki sar pe taj tha daman mein ek dua bhi na thi", "topic": "couplet", "poet": "Tariq Qamar"}
{"chunk": "har aadmi wahan masruf qahqahon mein tha\nye aansuon ki kahani kise sunate hum", "topic": "couplet", "poet": "Tariq Qamar"}
{"chunk": "wo log bhi to kinaron pe aa ke Dub gae\njo kah rahe the samundar hain sab khangale hue", "topic": "couplet", "poet": "Tariq Qamar"}
{"chunk": "kaise rishton ko sameTen ye bikharte hue log\nTuT jate hain yahi faisla karte hue log", "topic": "couplet", "poet": "Tariq Qamar"}
{"chunk": "kisi jawaz ka hona hi kya zaruri hai\nagar wo chhoDna chahe to chhoD jae mujhe", "topic": "couplet", "poet": "Tariq Qamar"}
{"chunk": "mere zaKHmon ka sabab puchhegi duniya tum se\nmain ne har zaKHm ki pahchan mein rakkha hai tumhein", "topic": "couplet", "poet": "Tariq Qamar"}
{"chunk": "ek muddat se ye manzar nahin badla 'tariq'\nwaqt us par hai Thahra hua is par hain hum", "topic": "couplet", "poet": "Tariq Qamar"}
{"chunk": "is lahje se baat nahin ban paegi\ntalwaron se kaise kanTe niklenge", "topic": "couplet", "poet": "Tariq Qamar"}
{"chunk": "phir aaj bhuk hamara shikar kar legi\nki raat ho gai dariya mein jal Dale hue", "topic": "couplet", "poet": "Tariq Qamar"}
{"chunk": "jaise mumkin ho in ashkon ko bachao 'tariq'\nsham aai to charaghon ki zarurat hogi", "topic": "couplet", "poet": "Tariq Qamar"}
{"chunk": "ye kis ki pyas ke chhinTe paDe hain pani par\nye kaun jabr ka qissa tamam kar aaya", "topic": "couplet", "poet": "Tariq Qamar"}
{"chunk": "hum us ko sari umr uThae phira kiye\njo bar 'mir' se bhi uThaya na ja saka", "topic": "couplet", "poet": "Tariq Qamar"}
{"chunk": "apni palkon ke shabistan mein rakkha hai tumhein\ntum sahifa ho so juzdan mein rakkha hai tumhein", "topic": "couplet", "poet": "Tariq Qamar"}
{"chunk": "zaban KHamosh magar nazron mein ujala dekha\nus ka izhaar-e-mohabbat bhi nirala dekha", "topic": "couplet", "poet": "Tauqeer Ahmad"}
{"chunk": "yun achanak na zulfen bikhera karo\ndil to nadan hai bahak bhi sakta hai", "topic": "couplet", "poet": "Tauqeer Ahmad"}
{"chunk": "zara sambhalun bhi to wo aankhon se pila deta hai\nmera mahbub mujhe hosh mein rahne nahin deta", "topic": "couplet", "poet": "Tauqeer Ahmad"}
{"chunk": "aaj ki raat mujhe hosh mein rahne do abhi\naaj ki raat koi aankhon se pilaega mujhe", "topic": "couplet", "poet": "Tauqeer Ahmad"}
{"chunk": "is qadar TuT kar meri nazron mein na dekho warna\ntumhaari nazron ko meri nazron ki nazar na lag jae", "topic": "couplet", "poet": "Tauqeer Ahmad"}
{"chunk": "nadan mera dil bahak jae na kahin\nshanon pe gesuon ko bikhera na kijiye", "topic": "couplet", "poet": "Tauqeer Ahmad"}
{"chunk": "maza to ishq ka tab hai ki ek pal ko sahi\njhuki nazar wo uTha den aur main salam karun", "topic": "couplet", "poet": "Tauqeer Ahmad"}
{"chunk": "musafiron se mohabbat ki baat kar lekin\nmusafiron ki mohabbat ka e'tibar na kar", "topic": "couplet", "poet": "Umar Ansari"}
{"chunk": "bahar bahar sannaTa hai andar andar shor bahut\ndil ki ghani basti mein yaro aan base hain chor bahut", "topic": "couplet", "poet": "Umar Ansari"}
{"chunk": "chhup kar na rah sakega wo hum se ki us ko hum\npahchan lenge us ki kisi ek ada se bhi", "topic": "couplet", "poet": "Umar Ansari"}
{"chunk": "uTha ye shor wahin se sadaon ka kyun-kar\nwo aadmi to suna apne ghar mein tanha tha", "topic": "couplet", "poet": "Umar Ansari"}
{"chunk": "chale jo dhup mein manzil thi un ki\nhamein to kha gaya saya shajar ka", "topic": "couplet", "poet": "Umar Ansari"}
{"chunk": "bura sahi main pa niyat buri nahin meri\nmere gunah bhi kar-e-sawab mein likhna", "topic": "couplet", "poet": "Umar Ansari"}
{"chunk": "aksar hua hai ye ki KHud apni talash mein\naage nikal gae hain had-e-ma-siwa se bhi", "topic": "couplet", "poet": "Umar Ansari"}
{"chunk": "us ek diye se hue kis qadar diye raushan\nwo ek diya jo kabhi baam-o-dar mein tanha tha", "topic": "couplet", "poet": "Umar Ansari"}
{"chunk": "tari hai har taraf jo ye aalam sukut ka\ntufan ka pesh-KHema samajh KHamushi nahin", "topic": "couplet", "poet": "Umar Ansari"}
{"chunk": "wo chup lagi hai ki hansta hai aur na rota hai\nye ho gaya hai KHuda jaane dil ko raat se kya", "topic": "couplet", "poet": "Umar Ansari"}
{"chunk": "jo tir aaya gale mil ke dil se lauT gaya\nwo apne fan mein main apne hunar mein tanha tha", "topic": "couplet", "poet": "Umar Ansari"}
{"chunk": "wahi diya ki thin aajiz hawaen jin se 'umar'\nkisi ke phir na jalae jala bujha aisa", "topic": "couplet", "poet": "Umar Ansari"}
{"chunk": "hai mere pahlu mein aur mujh ko nazar aata nahin\nus pari ka sehr yaro kuchh kaha jata nahin", "topic": "couplet", "poet": "Waliullah Muhib"}
{"chunk": "saqi hamein qasam hai teri chashm-e-mast ki\ntujh bin jo KHwab mein bhi piyen mai haram ho", "topic": "couplet", "poet": "Waliullah Muhib"}
{"chunk": "donon teri justuju mein phirte hain dar dar tabah\ndair hindu chhoD kar kaba musalman chhoD kar", "topic": "couplet", "poet": "Waliullah Muhib"}
{"chunk": "dair mein kabe mein maiKHane mein aur masjid mein\njalwa-gar sab mein mera yar hai allah allah", "topic": "couplet", "poet": "Waliullah Muhib"}
{"chunk": "na kije wo ki miyan jis se dil koi ho malul\nsiwae is ke jo ji chahe so kiya kije", "topic": "couplet", "poet": "Waliullah Muhib"}
{"chunk": "dosti chhuTe chhuDae se kisu ke kis tarah\nband hota hi nahin rasta dilon ki rah ka", "topic": "couplet", "poet": "Waliullah Muhib"}
{"chunk": "in do ke siwa koi falak se na hua par\nya tir meri aah ka ya us ki nazar ka", "topic": "couplet", "poet": "Waliullah Muhib"}
{"chunk": "kabe mein wahi KHud hai wahi dair mein hai aap\nhindu kaho ya us ko musalman wahi hai", "topic": "couplet", "poet": "Waliullah Muhib"}
{"chunk": "kuchh na dekha kisi makan mein hum\nkahte hain la-makan mein kuchh hai", "topic": "couplet", "poet": "Waliullah Muhib"}
{"chunk": "ba-tasKHir-e-butan tasbih kyun zahid phiraate hain\nye lohe ke chane wallah aashiq hi chabaate hain", "topic": "couplet", "poet": "Waliullah Muhib"}
{"chunk": "dariya-e-mohabbat se 'muhib' le hi ke chhoDi\nmujh ashk ne aaKHir dur-e-nayab ki miras", "topic": "couplet", "poet": "Waliullah Muhib"}
{"chunk": "barahman dair ko rahi hua aur shaiKH kabe ko\nnikal kar us dorahe se main ku-e-yar mein aaya", "topic": "couplet", "poet": "Waliullah Muhib"}
{"chunk": "jo az-KHud-rafta hai gumrah hai wo rahnuma mera\njo ek aalam se hai begana hai wo aashna mera", "topic": "couplet", "poet": "Waliullah Muhib"}
{"chunk": "shaiKH kahte hain mujhe dair na ja kaba chal\nbarhaman kahte hain kyun yan bhi KHuda hai ki nahin", "topic": "couplet", "poet": "Waliullah Muhib"}
{"chunk": "ye daDhi mohtasib ne duKHt-e-raz ke phaD khane ko\nliya hai munh par apne Dal burqa be-hayai ka", "topic": "couplet", "poet": "Waliullah Muhib"}
{"chunk": "jo apne jite-ji ko kunen mein Duboiye\nto chah mein kisi ki giraftar hoiye", "topic": "couplet", "poet": "Waliullah Muhib"}
{"chunk": "jab nashe mein hum ne kuchh miThe ki KHwahish us se ki\ntursh ho bola ki kyun be tu bhi is laeq hua", "topic": "couplet", "poet": "Waliullah Muhib"}
{"chunk": "rahim o ram ki sumran hai shaiKH o hindu ko\ndil us ke nam ki raTna raTe hai kya kije", "topic": "couplet", "poet": "Waliullah Muhib"}
{"chunk": "kafir hun gar main nam bhi kabe ka lun kabhi\nwo sang-dil sanam jo kabhu mujh se ram ho", "topic": "couplet", "poet": "Waliullah Muhib"}
{"chunk": "tamam KHalq-e-KHuda zer-e-asman ki sameT\nzamin ne khai wa-lekin bhara na us ka peT", "topic": "couplet", "poet": "Waliullah Muhib"}
{"chunk": "ishq jab daKHl kare hai dil-e-insan mein 'muhib'\nwahime sab bashariyyat ke kare hai iKHraj", "topic": "couplet", "poet": "Waliullah Muhib"}
{"chunk": "raqib jam ke ye baiTha ki hum uThe na-chaar\nye patthar ab na haTae haTe hai kya kije", "topic": "couplet", "poet": "Waliullah Muhib"}
{"chunk": "KHat ka ye jawab aaya ki qasid gaya ji se\nsar ek taraf loTe hai aur ek taraf dhaD", "topic": "couplet", "poet": "Waliullah Muhib"}
{"chunk": "ashk-bari se gham-o-dard ki kheti-baDi\nlahlahi si nazar aati hai hari rahti hai", "topic": "couplet", "poet": "Waliullah Muhib"}
{"chunk": "kash hum nakaam bhi kaam aaen tere ishq mein\nmutlaqan nakara hain duniya-o-din ke kaam se", "topic": "couplet", "poet": "Waliullah Muhib"}
{"chunk": "ho gadhe par sawar ja kaba\nshaiKH ye kuch hai salamat ka", "topic": "couplet", "poet": "Waliullah Muhib"}
{"chunk": "na tai ek rakat ki manzil hui\nsafar shaiKH-ji ke wuzu ne kiya", "topic": "couplet", "poet": "Waliullah Muhib"}
{"chunk": "ba-mani kufr se islam kab KHali hai ai zahid\nnikal subhe se rishta surat-e-zunnar ho paida", "topic": "couplet", "poet": "Waliullah Muhib"}
{"chunk": "girte hain dukh se teri judai ke warna KHair\nchange bhale hain kuchh nahin aazar hai hamein", "topic": "couplet", "poet": "Waliullah Muhib"}
{"chunk": "phulon ki sej dost ki KHatir 'muhib' bichhao\nkanTe rakho babul ke aadaon ke tale", "topic": "couplet", "poet": "Waliullah Muhib"}
{"chunk": "are o KHana-abaad itni KHun-rezi ye qattali\nki ek aashiq nahin kucha tera viran suna hai", "topic": "couplet", "poet": "Waliullah Muhib"}
{"chunk": "tere kalam ne kaisa asar kiya waiz\nki dil ziyaada-tar aawara ho gaya waiz", "topic": "couplet", "poet": "Waliullah Muhib"}
{"chunk": "jaun se raste wo ho nikle udhar pahron talak\nho hujum-e-KHalq se kucha gali bazar band", "topic": "couplet", "poet": "Waliullah Muhib"}
{"chunk": "dars-e-ilm-e-ishq se waqif nahin mutlaq faqih\nnahw hi mein mahw hai ya sarf hi mein sarf hai", "topic": "couplet", "poet": "Waliullah Muhib"}
{"chunk": "shaiKH hai tujh ko hi inkar sanam mere se\nwarna har shaKHs ko iqrar hai allah allah", "topic": "couplet", "poet": "Waliullah Muhib"}
{"chunk": "tum gao apne rag ko us pas waizo\nmushtaq jo gadha ho tumhaare alap ka", "topic": "couplet", "poet": "Waliullah Muhib"}
{"chunk": "main hun aur saqi ho aur hon ras o chup ye wo baham\njam dast-e-chup ke pas aur shisha dast-e-ras pas", "topic": "couplet", "poet": "Waliullah Muhib"}
{"chunk": "ai dil tujhe karni hai agar ishq se baiat\nzinhaar kabhu chhoDiyo mat silsila-e-dard", "topic": "couplet", "poet": "Waliullah Muhib"}
{"chunk": "ai banda-parwar itna lazim hai kya takalluf\nuThiye gharib-KHane chaliye bila-takalluf", "topic": "couplet", "poet": "Waliullah Muhib"}
{"chunk": "ye jun jun wade ke din raat paDte jate hain\nghaDi ghaDi mein mera ji kaTe hai kya kije", "topic": "couplet", "poet": "Waliullah Muhib"}
{"chunk": "wo jo laila hai mere dil mein sune us ka jo shor\nqais nikle gor se bahar kafan ko chir-phaD", "topic": "couplet", "poet": "Waliullah Muhib"}
{"chunk": "diwangi ke silsila ka hoe jo murid\nus gesu-e-daraaz siwa pir hi nahin", "topic": "couplet", "poet": "Waliullah Muhib"}
{"chunk": "jalta hai ki KHurshid ki ek roTi ho tayyar\nle sham se ta-subh tanur-e-shab-e-mahtab", "topic": "couplet", "poet": "Waliullah Muhib"}
{"chunk": "rag apna ga hamara zikr mat kar ai raqib\njab satawega hamein tab lenge hum ek dhol thap", "topic": "couplet", "poet": "Waliullah Muhib"}
{"chunk": "ham-digar momin ko hai har bazm mein takfir-e-jang\nnek sulh-e-kul hai bad hai ba-jawan-o-pir-e-jang", "topic": "couplet", "poet": "Waliullah Muhib"}
{"chunk": "zahida tu sohbat-e-rindan mein aaya hai to sun\ntark gali ka na kar pagDi utarne se na Dar", "topic": "couplet", "poet": "Waliullah Muhib"}
{"chunk": "fasl KHizan mein bagh-e-mazahib ki ki jo sair\nhai har taraf bahaar gul-e-jafri se aaj", "topic": "couplet", "poet": "Waliullah Muhib"}
{"chunk": "suKHan jin ke ki surat jun guhar hai bahr-e-mani mein\nabas ghaltan rakhe hai fikr un ke aab-o-dane ka", "topic": "couplet", "poet": "Waliullah Muhib"}
{"chunk": "us ke kuche hi mein aa niklun hun jaun jis taraf\nmain to diwana hun apne is dil-e-gumrah ka", "topic": "couplet", "poet": "Waliullah Muhib"}
{"chunk": "kaba jaane ki hawas shaiKH hamein bhi hai wale\nkucha-e-yar qayamat hai hawa-dar aziz", "topic": "couplet", "poet": "Waliullah Muhib"}
{"chunk": "mohabbaten to huin aur tum se pahle bhi\nmagar jo tum se hui yaad karte rahte hain", "topic": "couplet", "poet": "Yawar Abbas"}
{"chunk": "tumhaari failon mein ganw ka mausam gulabi hai\nmagar ye aankDe jhuThe hain ye da'wa kitabi hai", "topic": "couplet", "poet": "Adam Gondvi"}
{"chunk": "KHuda-ya apne kun ki laj rakh le\ntera shahkar zae' ho raha hai", "topic": "couplet", "poet": "Ahmad Sageer"}
{"chunk": "qum-be-iznil-ishq se dil zinda karega\nye mujh se mohabbat ke masiha ne kaha hai", "topic": "couplet", "poet": "Ahmad Sageer"}
{"chunk": "ashk roko nahin bah jaane do warna ek din\nye nami jism ki diwar ko kha jaegi", "topic": "couplet", "poet": "Ahmad Sageer"}
{"chunk": "kaisi 'ajib hai ye mohabbat ki zindagi\ndo pattharon mein jaan paDi aur mar gae", "topic": "couplet", "poet": "Ahmad Sageer"}
{"chunk": "ghurur KHauf ana hath panw kuchh TuTe\nmagar jo TuT raha hai wo e'tibar hi kyon", "topic": "couplet", "poet": "Ahmad Sageer"}
{"chunk": "soya nahin main barson talak jis ke KHauf se\nwo KHwab ab bhi chashm-badar ho nahin raha", "topic": "couplet", "poet": "Ahmad Sageer"}
{"chunk": "hukm-e-sultan ki ta'mil tumhaare liye hai\nmain nahin ja raha chaho to ye sar le jao", "topic": "couplet", "poet": "Ahmad Sageer"}
{"chunk": "ai bhaTakne ke irade se nikalne walo\nhum se kuchh dasht-nawardi ka hunar le jao", "topic": "couplet", "poet": "Ahmad Sageer"}
{"chunk": "jise bhula diye jaane ke dukh ne mar diya\npata chala hai use yaad kar raha tha koi", "topic": "couplet", "poet": "Ahmad Sageer"}
{"chunk": "ai rabb-e-zuleKHa-o-KHuda-e-abu-yusuf\nek husn ke mare hue do hijr-zada dekh", "topic": "couplet", "poet": "Ahmad Sageer"}
{"chunk": "jawab aae na aae shikan to aaegi\nsawal puchh hi lena agarche Darte hue", "topic": "couplet", "poet": "Ahmad Sageer"}
{"chunk": "ajnabiyyat ki jhalak dekhi gai lahje mein\nbaat Darne ki hai is baat pe Dar jaiye na", "topic": "couplet", "poet": "Ahmad Sageer"}
{"chunk": "ye zaruri to nahin tha ki bichhaD hi jate\nhum tere sath tera hijr mana sakte the", "topic": "couplet", "poet": "Ahmad Sageer"}
{"chunk": "dastaras mein na rahe lafz-gari behtar hai\nhum agar bol paDenge to bahut bolenge", "topic": "couplet", "poet": "Ahmad Sageer"}
{"chunk": "tha mast bandhne mein wo tamhid-e-zaKHm-e-dil\nsine ke ek shigaf pe ungli dhare hue", "topic": "couplet", "poet": "Ahmad Sageer"}
{"chunk": "chiKHte chiKHte chup ho gain nannhi ruhen\nhar muqaddas dar-o-diwar pe la'nat bhejo", "topic": "couplet", "poet": "Ahmad Sageer"}
{"chunk": "mujhe charagh bujhana paDa tha majburan\ntumhaara saya nahin ja raha tha kya karta", "topic": "couplet", "poet": "Ahmad Sageer"}
{"chunk": "faqat sitare nahin raushni ka bojh bhi tha\nzamin kanp uThi aasman uThate hue", "topic": "couplet", "poet": "Ahmad Sageer"}
{"chunk": "us ke marham se mukar jaane ka ghussa tha mujhe\nwarna ye zaKHm-e-jigar bar-e-digar kuchh nahin tha", "topic": "couplet", "poet": "Ahmad Sageer"}
{"chunk": "hum muttafiq nahin hain majbur hain so tai hai\nsahil tera muqaddar Thahra bhanwar hamara", "topic": "couplet", "poet": "Ahmad Sageer"}
{"chunk": "misl-e-sarab hi sahi mere bane raho\nsahra mein tishnagi ka sahaara fareb hai", "topic": "couplet", "poet": "Ahmad Sageer"}
{"chunk": "khurach khurach ke tujhe zehn se miTaunga\nmain apne hosh ke naKHun zara baDha to lun", "topic": "couplet", "poet": "Ahmad Sageer"}
{"chunk": "zard chehron se udasi ke bichhaDne ka sabab\nlog puchhenge to kah dena ki dukh haar gaya", "topic": "couplet", "poet": "Ahmad Sageer"}
{"chunk": "us buDhi pujaran ke KHad-o-KHal se puchho\nbut us ki tamanna ke hasin the ki nahin the", "topic": "couplet", "poet": "Ahmad Sageer"}
{"chunk": "zard mausam ne daraKHton ki zaban sil di thi\nphir koi phul hansa aur KHizan haar gai", "topic": "couplet", "poet": "Ahmad Sageer"}
{"chunk": "mere ta'wiz aa mere gale paD\nmere aaseb bahar aa rahe hain", "topic": "couplet", "poet": "Ahmad Sageer"}
{"chunk": "barf pighle to phir safed bahe\naarzu thi chanab walon ki", "topic": "couplet", "poet": "Ahmad Sageer"}
{"chunk": "jaane do ek roz yahin phir ke aaega\njo kuchh hai us pe raKHt-e-safar jaanta hun main", "topic": "couplet", "poet": "Ahmad Sageer"}
{"chunk": "KHwab to chhoD chuke dekhna barson pahle\ndekh ye kya hai jo ta'bir hua chahta hai", "topic": "couplet", "poet": "Ahmad Sageer"}
{"chunk": "wo jaanta hai magar bewafa nahin kahta\nab us ki maslihaten kya bataen dukh ki hain", "topic": "couplet", "poet": "Ahmad Sageer"}
{"chunk": "ye baDi talKH haqiqat hai koi jaane to\njurm-amez taKHayyul ke udhar kuchh nahin tha", "topic": "couplet", "poet": "Ahmad Sageer"}
{"chunk": "itna masruf kar liya KHud ko\ngham bhi aa kar KHushi se lauT gae", "topic": "couplet", "poet": "Aisha Ayub"}
{"chunk": "tumhaari KHush-nasibi hai ki tum samjhe nahin ab tak\nakele-pan mein aur tanhai mein jo farq hota hai", "topic": "couplet", "poet": "Aisha Ayub"}
{"chunk": "kuchh umr apni zat ka dukh jhelte rahe\nkuchh umr kaenat ka dukh jhelna paDa", "topic": "couplet", "poet": "Aisha Ayub"}
{"chunk": "ek laDki chuDiyan khanka rahi thi aur tabhi\nus khanak se uTh raha tha jaise zindani ka shor", "topic": "couplet", "poet": "Aisha Ayub"}
{"chunk": "us se koi gila bhi karen hum to kya karen\nwa'da koi kiya hi nahin us ne aaj tak", "topic": "couplet", "poet": "Aisha Ayub"}
{"chunk": "kisi se bhi muKHatib hon koi bhi baat hoti ho\ntumhaara nam lene ka bahana DhunD lete hain", "topic": "couplet", "poet": "Aisha Ayub"}
{"chunk": "yahi sabab hai ki aksar udas rahte hain\njo hum se dur hain wo aas pas rahte hain", "topic": "couplet", "poet": "Aisha Ayub"}
{"chunk": "par sameTe KHud hi baiTha hai parinda ek taraf\njo qafas mein hi nahin us ko riha kaise karun", "topic": "couplet", "poet": "Aisha Ayub"}
{"chunk": "ek aalim hai jo sajdon mein gila karta hai\nek darwesh hai jo haalat-e-namnak mein KHush", "topic": "couplet", "poet": "Aisha Ayub"}
{"chunk": "had-e-nigah dekhiye banne ko gham-gusar\nus ko bhi chup karaiye jo ro nahin raha", "topic": "couplet", "poet": "Aisha Ayub"}
{"chunk": "ujlat mein wo dekho kya kya chhoD gaya\napni baaten apna chehra chhoD gaya", "topic": "couplet", "poet": "Aisha Ayub"}
{"chunk": "meri man to meri jannat ko liye baiThi hai\naise kar lo mere purkhon ki dua tum rakh lo", "topic": "couplet", "poet": "Aisha Ayub"}
{"chunk": "KHana-ba-dosh ho mujhe hijr-o-visal ek\naise bhi KHush nahin hun main waise bhi KHush nahin", "topic": "couplet", "poet": "Aisha Ayub"}
{"chunk": "us ko rone se pahle kuchh hum ne yun tayyari ki\nkone mein tanhai rakkhi kamre mein phailai raat", "topic": "couplet", "poet": "Aisha Ayub"}
{"chunk": "mera har sher haqiqat ki hai zinda taswir\napne ashaar mein qissa nahin likhkha main ne", "topic": "couplet", "poet": "Anwar Jalalpuri"}
{"chunk": "koi puchhega jis din waqai ye zindagi kya hai\nzamin se ek muTThi KHak le kar hum uDa denge", "topic": "couplet", "poet": "Anwar Jalalpuri"}
{"chunk": "sabhi ke apne masail sabhi ki apni ana\npukarun kis ko jo de sath umr bhar mera", "topic": "couplet", "poet": "Anwar Jalalpuri"}
{"chunk": "musalsal dhup mein chalna charaghon ki tarah jalna\nye hangame to mujh ko waqt se pahle thaka denge", "topic": "couplet", "poet": "Anwar Jalalpuri"}
{"chunk": "ab nam nahin kaam ka qael hai zamana\nab nam kisi shaKHs ka rawan na milega", "topic": "couplet", "poet": "Anwar Jalalpuri"}
{"chunk": "main ne likhkha hai use maryam o sita ki tarah\njism ko us ke ajanta nahin likhkha main ne", "topic": "couplet", "poet": "Anwar Jalalpuri"}
{"chunk": "wo jis ko paDhta nahin koi bolte sab hain\njanab-e-'mir' bhi kaisi zaban chhoD gae", "topic": "couplet", "poet": "Anwar Jalalpuri"}
{"chunk": "chaho to meri aankhon ko aaina bana lo\ndekho tumhein aisa koi darpan na milega", "topic": "couplet", "poet": "Anwar Jalalpuri"}
{"chunk": "na jaane kyun adhuri hi mujhe taswir jachti hai\nmain kaghaz hath mein lekar faqat chehra banata hun", "topic": "couplet", "poet": "Anwar Jalalpuri"}
{"chunk": "ada se dekh lo jata rahe gila dil ka\nbas ek nigah pe Thahra hai faisla dil ka", "topic": "couplet", "poet": "Asad Ali Khan Qalaq"}
{"chunk": "apne begane se ab mujh ko shikayat na rahi\ndushmani kar ke mere dost ne mara mujh ko", "topic": "couplet", "poet": "Asad Ali Khan Qalaq"}
{"chunk": "sindur us ki mang mein deta hai yun bahaar\njaise dhanak nikalti hai abr-e-siyah mein", "topic": "couplet", "poet": "Asad Ali Khan Qalaq"}
{"chunk": "aaKHir insan hun patthar ka to rakhta nahin dil\nai buto itna satao na KHuda-ra mujh ko", "topic": "couplet", "poet": "Asad Ali Khan Qalaq"}
{"chunk": "ai be-KHudi-e-dil mujhe ye bhi KHabar nahin\nkis din bahaar aai main diwana kab hua", "topic": "couplet", "poet": "Asad Ali Khan Qalaq"}
{"chunk": "honThon mein dab kar jo gilauri di yar ne\nkya dant pise ghairon ne kya kya chabae honTh", "topic": "couplet", "poet": "Asad Ali Khan Qalaq"}
{"chunk": "phir mujh se is tarah ki na kijega dil-lagi\nKHair is ghaDi to aap ka main kar gaya lihaz", "topic": "couplet", "poet": "Asad Ali Khan Qalaq"}
{"chunk": "dast-e-junun ne phaD ke phenka idhar-udhar\ndaman abad mein hai to gareban azal mein hai", "topic": "couplet", "poet": "Asad Ali Khan Qalaq"}
{"chunk": "karo tum mujh se baaten aur main baaten karun tum se\nkalim-ullah ho jaun main ejaz-e-takallum se", "topic": "couplet", "poet": "Asad Ali Khan Qalaq"}
{"chunk": "aasar-e-rihai hain ye dil bol raha hai\nsayyaad sitamgar mere par khol raha hai", "topic": "couplet", "poet": "Asad Ali Khan Qalaq"}
{"chunk": "KHafa ho galiyan do chahe aane do na aane do\nmain bose lunga sote mein mujhe lapka hai chori ka", "topic": "couplet", "poet": "Asad Ali Khan Qalaq"}
{"chunk": "wo rind hun ki mujhe hathkaDi se baiat hai\nmila hai gesu-e-jaanan se silsila dil ka", "topic": "couplet", "poet": "Asad Ali Khan Qalaq"}
{"chunk": "zamin panw ke niche se sarki jati hai\nhamein na chheDiye hum hain falak satae hue", "topic": "couplet", "poet": "Asad Ali Khan Qalaq"}
{"chunk": "umr to apni hui sab but-parasti mein basar\nnam ko duniya mein hain ab sahib-e-islam hum", "topic": "couplet", "poet": "Asad Ali Khan Qalaq"}
{"chunk": "KHuda-hafiz hai ab ai zahido islam-e-ashiq ka\nbutan-e-dahr ghaalib aa gae hain kaba-o-dil par", "topic": "couplet", "poet": "Asad Ali Khan Qalaq"}
{"chunk": "ai pari-zad jo tu raqs kare masti mein\ndana-e-tak har ek panw mein ghunghru ho jae", "topic": "couplet", "poet": "Asad Ali Khan Qalaq"}
{"chunk": "KHaridari-e-jins-e-husn par raghbat dilata hai\nbana hai shauq-e-dil dallal bazar-e-mohabbat ka", "topic": "couplet", "poet": "Asad Ali Khan Qalaq"}
{"chunk": "raste mein un ko chheD ke khate hain galiyan\nbazar ki miThai bhi hoti hai kya laziz", "topic": "couplet", "poet": "Asad Ali Khan Qalaq"}
{"chunk": "yahi insaf tere ahd mein hai ai shah-e-husn\nwajib-ul-qatl mohabbat ke gunahgar hain sab", "topic": "couplet", "poet": "Asad Ali Khan Qalaq"}
{"chunk": "yar ki fart-e-nazakat ka hun main shukr-guzar\ndhyan bhi us ka mere dil se nikalne na diya", "topic": "couplet", "poet": "Asad Ali Khan Qalaq"}
{"chunk": "karenge hum se wo kyunkar nibah dekhte hain\nhum un ki thoDe dinon aur chah dekhte hain", "topic": "couplet", "poet": "Asad Ali Khan Qalaq"}
{"chunk": "bana kar til ruKH-e-raushan par do shoKHi se se kahte hain\nye kajal hum ne yara hai charagh-e-mah-e-taban par", "topic": "couplet", "poet": "Asad Ali Khan Qalaq"}
{"chunk": "chala hai chhoD ke tanha kidhar tasawwur-e-yar\nshab-e-firaq mein tha tujh se mashghala dil ka", "topic": "couplet", "poet": "Asad Ali Khan Qalaq"}
{"chunk": "yaad dilwaiye un ko jo kabhi wada-e-wasl\nto wo kis naz se farmate hain hum bhul gae", "topic": "couplet", "poet": "Asad Ali Khan Qalaq"}
{"chunk": "ruKH tah-e-zulf hai aur zulf pareshan sar par\nmang baalon mein nahin hai ye numayan sar par", "topic": "couplet", "poet": "Asad Ali Khan Qalaq"}
{"chunk": "manzil hai apni apni 'qalaq' apni apni gor\nkoi nahin sharik kisi ke gunah mein", "topic": "couplet", "poet": "Asad Ali Khan Qalaq"}
{"chunk": "kya koi dil laga ke kahe sher ai 'qalaq'\nnaqadri-e-suKHan se hain ahl-e-suKHan udas", "topic": "couplet", "poet": "Asad Ali Khan Qalaq"}
{"chunk": "wo ek raat to mujh se alag na soega\nhua jo lazzat-e-bos-o-kanar se waqif", "topic": "couplet", "poet": "Asad Ali Khan Qalaq"}
{"chunk": "himmat ka zahidon ki sarasar qusur tha\nmai-KHana KHanqah se aisa na dur tha", "topic": "couplet", "poet": "Asad Ali Khan Qalaq"}
{"chunk": "sitam wo tum ne kiye bhule hum gila dil ka\nhua tumhaare bigaDne se faisla dil ka", "topic": "couplet", "poet": "Asad Ali Khan Qalaq"}
{"chunk": "ghaT par talwar ke nahlaiyo mayyat meri\nkushta-e-abru hun main kya ghusl-KHana chahiye", "topic": "couplet", "poet": "Asad Ali Khan Qalaq"}
{"chunk": "khulne se ek jism ke sau aib Dhak gae\nuryan-tani bhi josh-e-junun mein libas hai", "topic": "couplet", "poet": "Asad Ali Khan Qalaq"}
{"chunk": "chheDa agar mere dil-e-nalan ko aap ne\nphir bhul jaiyega bajaana sitar ka", "topic": "couplet", "poet": "Asad Ali Khan Qalaq"}
{"chunk": "main wo mai-kash hun mili hai mujh ko ghuTTi mein sharab\nshir ke badle piya hai main ne shira tak ka", "topic": "couplet", "poet": "Asad Ali Khan Qalaq"}
{"chunk": "'qalaq' ghazlen paDhenge ja-e-quran sab pas-e-murdan\nhamari qabr par jab majma-e-ahl-e-suKHan hoga", "topic": "couplet", "poet": "Asad Ali Khan Qalaq"}
{"chunk": "tere honThon se sharma kar pasine mein hua ye tar\nKHizar ne KHud araq ponchha jabin-e-ab-e-haiwan ka", "topic": "couplet", "poet": "Asad Ali Khan Qalaq"}
{"chunk": "aalam-e-piri mein kya mu-e-siyah ka eatibar\nsubh-e-sadiq deti hai jhuTi gawahi raat ki", "topic": "couplet", "poet": "Asad Ali Khan Qalaq"}
{"chunk": "kotah umr ho gai aur ye na kam hui\nai jaan aa ke tul-e-shab-e-intizar dekh", "topic": "couplet", "poet": "Asad Ali Khan Qalaq"}
{"chunk": "rah-e-haq mein khel jaan-bazi hai o zahir-parast\nkya tamasha dar par mansur ne naT ka kiya", "topic": "couplet", "poet": "Asad Ali Khan Qalaq"}
{"chunk": "hua main rind-mashrab KHak mar kar is tamanna mein\nnamaz aaKHir paDhenge wo kisi din to tayammum se", "topic": "couplet", "poet": "Asad Ali Khan Qalaq"}
{"chunk": "gulgasht-e-bagh ko jo gaya wo gul-e-farang\nghunche salam karte the Topi utar ke", "topic": "couplet", "poet": "Asad Ali Khan Qalaq"}
{"chunk": "KHat mein likkhi hai haqiqat dasht-gardi ki agar\nnama-bar jangali kabutar ko banana chahiye", "topic": "couplet", "poet": "Asad Ali Khan Qalaq"}
{"chunk": "jab hua garm-e-kalam-e-muKHtasar mahka diya\nitr khincha yar ke lab ne gul-e-taqrir ka", "topic": "couplet", "poet": "Asad Ali Khan Qalaq"}
{"chunk": "misal-e-aina hum jab se hairati hain tere\nki jin dinon mein na tha tu singar se waqif", "topic": "couplet", "poet": "Asad Ali Khan Qalaq"}
{"chunk": "jame kya panw mere KHana-e-dil mein qanaat ka\njigar mein chuTkiyan leta hai naKHun dast-e-hajat ka", "topic": "couplet", "poet": "Asad Ali Khan Qalaq"}
{"chunk": "mudallal jo suKHan apna hai wo burhan-e-qatea hai\ntabiat mein rawani hai ziyaada haft-qulzum se", "topic": "couplet", "poet": "Asad Ali Khan Qalaq"}
{"chunk": "un waizon ki zid se hum ab ki bahaar mein\ntoDenge tauba pir-e-mughan ki dukan par", "topic": "couplet", "poet": "Asad Ali Khan Qalaq"}
{"chunk": "mujh se un aankhon ko wahshat hai magar mujh ko hai ishq\nkhela karta hun shikar aahu-e-sahrai ka", "topic": "couplet", "poet": "Asad Ali Khan Qalaq"}
{"chunk": "mubarak dair-o-kaba hon 'qalaq' shaiKH-o-barahman ko\nbichhaenge musalla chal ke hum mehrab-e-abru mein", "topic": "couplet", "poet": "Asad Ali Khan Qalaq"}
{"chunk": "kufr-o-islam ke jhagDon se chhuDaya sad-shukr\nqaid-e-mazhab se junun ne mujhe aazad kiya", "topic": "couplet", "poet": "Asad Ali Khan Qalaq"}
{"chunk": "Thik nahin hai jis ka nishana us se bach\nkab lag jae us ka nishana Thik nahin", "topic": "couplet", "poet": "Ashutosh Dwivedi"}
{"chunk": "bijli chamki to abr roya\nyaad aa gai kya hansi kisi ki", "topic": "couplet", "poet": "Goya Faqir Mohammad"}
{"chunk": "apne siwa nahin hai koi apna aashna\ndariya ki tarah aap hain apne kanar mein", "topic": "couplet", "poet": "Goya Faqir Mohammad"}
{"chunk": "na hoga koi mujh sa mahw-e-tasawwur\njise dekhta hun samajhta hun tu hai", "topic": "couplet", "poet": "Goya Faqir Mohammad"}
{"chunk": "ai junun hath jo wo zulf na aai hoti\naah ne arsh ki zanjir hilai hoti", "topic": "couplet", "poet": "Goya Faqir Mohammad"}
{"chunk": "nahin bachta hai bimar-e-mohabbat\nsuna hai hum ne 'goya' ki zabani", "topic": "couplet", "poet": "Goya Faqir Mohammad"}
{"chunk": "naqsh-e-pa panch-shaKHa qabar par raushan karo\nmar gaya hun main tumhaari garmi-e-raftar par", "topic": "couplet", "poet": "Goya Faqir Mohammad"}
{"chunk": "sare quran se us pari-ru ko\nyaad ek lafz-e-lan-tarani hai", "topic": "couplet", "poet": "Goya Faqir Mohammad"}
{"chunk": "na mar ke bhi teri surat ko dekhne dunga\npaDunga ghair ki aankhon mein wo ghubar hun main", "topic": "couplet", "poet": "Goya Faqir Mohammad"}
{"chunk": "naseha aashiqi mein rakh mazur\nkya karun aalam-e-jawani hai", "topic": "couplet", "poet": "Goya Faqir Mohammad"}
{"chunk": "wo tifl-e-nusairi aae shayad\nqasmen dun murtaza-ali ki", "topic": "couplet", "poet": "Goya Faqir Mohammad"}
{"chunk": "zahido qudrat-e-KHuda dekho\nbut ko bhi dawa-e-KHudai hai", "topic": "couplet", "poet": "Goya Faqir Mohammad"}
{"chunk": "har gam pe hi sae se ek misra-e-mauzun\ngar chand qadam chaliye to kya KHub ghazal ho", "topic": "couplet", "poet": "Goya Faqir Mohammad"}
{"chunk": "KHar chubh kar jo TuTta hai kabhi\naabla phuT phuT rota hai", "topic": "couplet", "poet": "Goya Faqir Mohammad"}
{"chunk": "zoaf se rahta hai ab panw pe sar\naap-apni Thokaren khate hain hum", "topic": "couplet", "poet": "Goya Faqir Mohammad"}
{"chunk": "jama-e-surKH tera dekh ke gul\npairahan apna qaba karte hain", "topic": "couplet", "poet": "Goya Faqir Mohammad"}
{"chunk": "KHun mera kar ke lagana na hina mere baad\ndast rangin na hon angusht-numa mere baad", "topic": "couplet", "poet": "Goya Faqir Mohammad"}
{"chunk": "aasman kahte hain jis ko wo zamin-e-sher hai\nmah-e-nau misra hai wasf-e-abru-e-KHamdar mein", "topic": "couplet", "poet": "Goya Faqir Mohammad"}
{"chunk": "gaya hai kucha-e-kakul mein ab dil\nmusalman warid-e-hindostan hai", "topic": "couplet", "poet": "Goya Faqir Mohammad"}
{"chunk": "dimagh aur hi pati hain in hasinon mein\nye mah wo hain nazar aaen jo mahinon mein", "topic": "couplet", "poet": "Goya Faqir Mohammad"}
{"chunk": "Thukra ke chale jabin ko meri\nqismat ki likhi ne yawari ki", "topic": "couplet", "poet": "Goya Faqir Mohammad"}
{"chunk": "saKHt hai hairat hamein jo zer-e-abru KHal hai\nhum to sunte the ki kabe mein koi hindu nahin", "topic": "couplet", "poet": "Goya Faqir Mohammad"}
{"chunk": "gar hamare qatl ke mazmun ka wo nama likhe\nbaiza-e-faulad se niklen kabutar saikDon", "topic": "couplet", "poet": "Goya Faqir Mohammad"}
{"chunk": "dar pe nalan jo hun to kahta hai\npuchho kya chiz bechta hai ye", "topic": "couplet", "poet": "Goya Faqir Mohammad"}
{"chunk": "misl-e-tiflan wahshiyon se zid hai charKH-e-pir ko\ngar talab munh ki karen barsae patthar saikDon", "topic": "couplet", "poet": "Goya Faqir Mohammad"}
{"chunk": "jo pinhan tha wahi har su ayan hai\nye kahiye lan tarani ab kahan hai", "topic": "couplet", "poet": "Goya Faqir Mohammad"}
{"chunk": "ek hath mein mere chae ka cup ek hath mein mere hath tera\nhathon ko talab hai hathon ki aur dil ko talab hai sath tera", "topic": "couplet", "poet": "Mahwar Sirsivi"}
{"chunk": "hai muqaddar mein zuleKHa se judai shayad\nKHwab mein misr ke bazar nazar aate hain", "topic": "couplet", "poet": "Mahwar Sirsivi"}
{"chunk": "muskuraata hun to rota hai mera zaKHm-e-jigar\nrone lagta hun to honTon ko chubhan hoti hai", "topic": "couplet", "poet": "Mahwar Sirsivi"}
{"chunk": "apne hathon ko chumta hoga\nteri zulfen sanwarne wala", "topic": "couplet", "poet": "Mahwar Sirsivi"}
{"chunk": "ulfat to dekhiye meri didar ke sabab\ndarwesh ban ke yar ki chaukhaT pe aa gaya", "topic": "couplet", "poet": "Mahwar Sirsivi"}
{"chunk": "zawal ye hai ki hum zindagi se haar gae\nkamal ye hai ki hum zindagi guzar gae", "topic": "couplet", "poet": "Mahwar Sirsivi"}
{"chunk": "ghurbat ne chhin lin mere chehre ki raunaqen\nyun to kisi amir se kamtar nahin hun main", "topic": "couplet", "poet": "Mahwar Sirsivi"}
{"chunk": "aap ne eid mubarak to kaha hai lekin\naap ne eid manane ki ijazat nahin di", "topic": "couplet", "poet": "Mahwar Sirsivi"}
{"chunk": "suna hai taliyan bajti hain us ki aamad par\nsuna hai log gharon se nikal ke dekhte hain", "topic": "couplet", "poet": "Mahwar Sirsivi"}
{"chunk": "kuchh to KHayal kar meri umr-e-daraaz ka\nsadiyan guzar gai hain tere intizar mein", "topic": "couplet", "poet": "Mahwar Sirsivi"}
{"chunk": "shaiKH ji masjid mein jao mai-kade ko chhoD do\nchaar din ki chandni hai phir andheri raat hai", "topic": "couplet", "poet": "Mahwar Sirsivi"}
{"chunk": "ek muddat se nind tari hai\nek muddat se so nahin pae", "topic": "couplet", "poet": "Mahwar Sirsivi"}
{"chunk": "waqt ke panw bhi nahin mehwar\naur raftar bhi ghazab ki hai", "topic": "couplet", "poet": "Mahwar Sirsivi"}
{"chunk": "yaqin jaaniye tab ja ke pyar hota hai\nkisi ke zehn pe jab dil sawar hota hai", "topic": "couplet", "poet": "Mahwar Sirsivi"}
{"chunk": "aaj gar bole nahin haq baat par\nkal sitam honge tumhaari zat par", "topic": "couplet", "poet": "Mahwar Sirsivi"}
{"chunk": "hai muqaddar mein zuleKHa se judai shayad\nKHwab mein misr ke bazar nazar aate hain", "topic": "couplet", "poet": "Mahwar Sirsivi"}
{"chunk": "nafraton ka ilaj karna hai\nkuchh mohabbat ata karo jaanan", "topic": "couplet", "poet": "Mahwar Sirsivi"}
{"chunk": "ku-e-jaanan se apni sanson par\ndil ki mayyat uTha ke le aae", "topic": "couplet", "poet": "Mahwar Sirsivi"}
{"chunk": "tark-e-talluqat pe raazi nahin hun main\nyani tumhaari baat pe raazi nahin hun main", "topic": "couplet", "poet": "Mahwar Sirsivi"}
{"chunk": "is liye KHak se ulfat hai ki KHak hona hai\nye riwayat nahin aayat hai ki KHak hona hai", "topic": "couplet", "poet": "Mahwar Sirsivi"}
{"chunk": "gale ka haar kyon samjha tha tum ne\nagar pazeb ki jhankar tha main", "topic": "couplet", "poet": "Mahwar Sirsivi"}
{"chunk": "'ajab safai hai us kuza-gar ke hathon mein\nshikasta shai bhi salamat dikhai deti hai", "topic": "couplet", "poet": "Mahwar Sirsivi"}
{"chunk": "sar kaTna chaho to baDe shauq se kaTo\nnazren na uThana meri dastar ki jaanib", "topic": "couplet", "poet": "Mahwar Sirsivi"}
{"chunk": "awwal to be-wafaon ki arwah khinchta\nmaut-o-hayat hoti agar iKHtiyar mein", "topic": "couplet", "poet": "Mahwar Sirsivi"}
{"chunk": "tan li aankhon ne chadar nind ki\naap ka didar karne ke liye", "topic": "couplet", "poet": "Mahwar Sirsivi"}
{"chunk": "hamari tabi'at ko sahra ki jaanib\nhamara hi shauq-e-junun khinchta hai", "topic": "couplet", "poet": "Mahwar Sirsivi"}
{"chunk": "meri aawaz pe labbaik na kahne wale\nteri aahaT ko bhi aankhon se lagaya main ne", "topic": "couplet", "poet": "Mahwar Sirsivi"}
{"chunk": "hamein bhi hoti kisi roz hasrat-e-didar\njo koh-e-tur pe musa gae nahin hote", "topic": "couplet", "poet": "Mahwar Sirsivi"}
{"chunk": "firaq-e-yar ke dukhDe sunaenge kab tak\nki sama'in bhi mauzu' jadid chahte hain", "topic": "couplet", "poet": "Mahwar Sirsivi"}
{"chunk": "mehnat-o-mashaqqat se zindagi mein rahat hai\nhath ki lakiron mein kab likhi hain taqdiren", "topic": "couplet", "poet": "Mahwar Sirsivi"}
{"chunk": "chhoD aaya putliyan subh-e-banaras jhil par\ndil hamesha ke liye sham-e-awadh mein rakh diya", "topic": "couplet", "poet": "Mahwar Sirsivi"}
{"chunk": "'ahd karta hai tera chahne wala tujh se\n'umr-bhar sog manaega teri yaadon ka", "topic": "couplet", "poet": "Mahwar Sirsivi"}
{"chunk": "main kucha-e-jaanan se su-e-dasht chala hun\nkuchh der mein hone ko hai ab chand-gahan dekh", "topic": "couplet", "poet": "Mahwar Sirsivi"}
{"chunk": "musafir kuch kar ke ja chuke hain\nfaqat sunsan rasta rah gaya hai", "topic": "couplet", "poet": "Mahwar Sirsivi"}
{"chunk": "kisi bhi taur mil sake na tirgi ko rasta\ncharagh hi nazar mein ho charagh se charagh tak", "topic": "couplet", "poet": "Mahwar Sirsivi"}
{"chunk": "mere zaKHmon pe namak Dalne wale sun le\ntere zaKHmon ko mayassar nahin hoga marham", "topic": "couplet", "poet": "Mahwar Sirsivi"}
{"chunk": "ghaur se dekhna hanste hue chehre ki taraf\nek manzar pas-e-manzar kai manzar dega", "topic": "couplet", "poet": "Mahwar Sirsivi"}
{"chunk": "hamari sada-dili hum ne de diya KHanjar\nunhon ne zikr kiya tha ki aazmana hai", "topic": "couplet", "poet": "Mahwar Sirsivi"}
{"chunk": "KHwahish-e-nafs sada mar ke so jate hain\nhum wo mazdur jo thak-haar ke so jate hain", "topic": "couplet", "poet": "Mahwar Sirsivi"}
{"chunk": "wo apne ‘abd-e-haqiqi ko aazmata hai\nhar ek bashar ka yahan imtihan nahin hota", "topic": "couplet", "poet": "Mahwar Sirsivi"}
{"chunk": "sari duniya se ijtinab karo\nek hi shaKHs intiKHab karo", "topic": "couplet", "poet": "Mahwar Sirsivi"}
{"chunk": "us ki urdu bolne wali aankhon ne\naksar mere honT siye hain nazron se", "topic": "couplet", "poet": "Mahwar Sirsivi"}
{"chunk": "udasi ki tijarat kar rahe hain\nfiraq-e-yar hai pesha hamara", "topic": "couplet", "poet": "Mahwar Sirsivi"}
{"chunk": "ye sada aa rahi hai qabron se\n'ishq qatil hai hum gharibon ka", "topic": "couplet", "poet": "Mahwar Sirsivi"}
{"chunk": "ana-parast hun mil jaun KHak mein lekin\nKHarid sakta nahin koi mal zar se mujhe", "topic": "couplet", "poet": "Moid Rahbar Lakhnavi"}
{"chunk": "zindagi tu mujhe kis moD pe le aai hai\nkya koi aur bhi guzra hai idhar se pahle", "topic": "couplet", "poet": "Moid Rahbar Lakhnavi"}
{"chunk": "ye roz roz ka jhagDa fasad Thik nahin\nmain chahta hun ki ab ain shin qaf karun", "topic": "couplet", "poet": "Moid Rahbar Lakhnavi"}
{"chunk": "hum musafir hain kahan ghar ki taraf dekhte hain\nhar ghaDi mil ke patthar ki taraf dekhte hain", "topic": "couplet", "poet": "Moid Rahbar Lakhnavi"}
{"chunk": "gar kuchh nahin hai yar tere pas gham to hai\ntu KHush-nasib hai ki teri aankh nam to hai", "topic": "couplet", "poet": "Moid Rahbar Lakhnavi"}
{"chunk": "bikhar gaya hun main rishton ki Dor se kaT kar\nkoi to aa ke sameTe idhar-udhar se mujhe", "topic": "couplet", "poet": "Moid Rahbar Lakhnavi"}
{"chunk": "ye us se rabt-o-zabt baDhane ka hai sila\nus ki KHata ko meri KHata mante hain log", "topic": "couplet", "poet": "Moid Rahbar Lakhnavi"}
{"chunk": "log auron ke gareban pe nazar karte hain\nhum yahi kaam ba-andaz-e-digar karte hain", "topic": "couplet", "poet": "Moid Rahbar Lakhnavi"}
{"chunk": "lakh tabdiliyan bazaron mein aaen rahbar\nmain wo sikka hun jo har daur mein chal jaunga", "topic": "couplet", "poet": "Moid Rahbar Lakhnavi"}
{"chunk": "aaj dekha unhen jab zamane ke baad\naankh nam ho gai muskurane ke baad", "topic": "couplet", "poet": "Moid Rahbar Lakhnavi"}
{"chunk": "hum ne kirdar se badla hai chalan duniya ka\nhum se sikhe koi tahzib rawadari ki", "topic": "couplet", "poet": "Moid Rahbar Lakhnavi"}
{"chunk": "sab ta'alluq dhare ke dhare rah gae\nek tar-e-nafas TuT jaane ke baad", "topic": "couplet", "poet": "Moid Rahbar Lakhnavi"}
{"chunk": "raho ghar mein ziyaada to safar aawaz deta hai\nsafar mein jab nikal jao to ghar aawaz deta hai", "topic": "couplet", "poet": "Moid Rahbar Lakhnavi"}
{"chunk": "kahkashan chand sitare hain faqat naqsh-e-qadam\ndekhte jao kahan tak hai rasai meri", "topic": "couplet", "poet": "Moid Rahbar Lakhnavi"}
{"chunk": "zer-e-asar nahin hai kisi rahnuma ke hum\nmalik isi liye hain KHud apni raza ke hum", "topic": "couplet", "poet": "Moid Rahbar Lakhnavi"}
{"chunk": "masarraton ke bahut aas-pas bhi na rahe\nKHuda ka shukr magar hum udas bhi na rahe", "topic": "couplet", "poet": "Moid Rahbar Lakhnavi"}
{"chunk": "pahle ye sochta rahta tha ki tanha ho jaun\naaj tanha hun to tanhai se Dar lagta hai", "topic": "couplet", "poet": "Moid Rahbar Lakhnavi"}
{"chunk": "anjam-e-hijr kya hai ye tum KHud hi dekh lo\nhum intizar-e-yar mein patthar ke ho gae", "topic": "couplet", "poet": "Moid Rahbar Lakhnavi"}
{"chunk": "mar ke bhi tujh ko nai fikr ke pahlu dunga\ntu mujhe qatl bhi kar dega to KHushbu dunga", "topic": "couplet", "poet": "Moid Rahbar Lakhnavi"}
{"chunk": "KHun ka ghunT kabhi zahr piya hai main ne\nzindagi tujh ko bahar-haal jiya hai main ne", "topic": "couplet", "poet": "Moid Rahbar Lakhnavi"}
{"chunk": "hamin pe KHatm hai mear-e-gulshan-e-hasti\nhamare baad na KHushbu chaman se aaegi", "topic": "couplet", "poet": "Moid Rahbar Lakhnavi"}
{"chunk": "allah ne baKHshi hai mujhe aisi basirat\ndariya bhi hua jata hai qatra mere aage", "topic": "couplet", "poet": "Moid Rahbar Lakhnavi"}
{"chunk": "sharifana rakho kirdar lekin\nsharafat buzdili hone na pae", "topic": "couplet", "poet": "Moid Rahbar Lakhnavi"}
{"chunk": "jab samne nazar ke ho ek husn-e-be-panah\naise mein KHud ko hosh mein rakhna kamal hai", "topic": "couplet", "poet": "Moid Rahbar Lakhnavi"}
{"chunk": "haalat hum se shahr ke yun puchhte hain log\njaise hum aadmi nahin aKHbar ho gae", "topic": "couplet", "poet": "Moid Rahbar Lakhnavi"}
{"chunk": "us ki taraf se meri taraf aa rahe hain log\naahaT ye lag rahi hai kisi inqalab ki", "topic": "couplet", "poet": "Moid Rahbar Lakhnavi"}
{"chunk": "meri aawaz mere jism mein yun gunjti hai\njaise sahra mein koi dard ki mari aawaz", "topic": "couplet", "poet": "Moid Rahbar Lakhnavi"}
{"chunk": "jis ko dekho wo baDha jata hai su-e-manzil\nkis ko fursat jo mere panw ke chhaale dekhe", "topic": "couplet", "poet": "Moid Rahbar Lakhnavi"}
{"chunk": "dil hi TuTa ho kuchh ajab to nahin\nashk aankhon mein be-sabab to nahin", "topic": "couplet", "poet": "Moid Rahbar Lakhnavi"}
{"chunk": "ye duniya hai yahan kuchh bhi ho lekin\nwahan sharmindagi hone na pae", "topic": "couplet", "poet": "Moid Rahbar Lakhnavi"}
{"chunk": "jab arsh-e-mualla pe mere naqsh-e-qadam hain\nkya chiz hai phir auj-e-surayya mere aage", "topic": "couplet", "poet": "Moid Rahbar Lakhnavi"}
{"chunk": "har taraf bikhri hain armanon ki lashen dur tak\nzindagi ek jang ka maidan ho kar rah gai", "topic": "couplet", "poet": "Moid Rahbar Lakhnavi"}
{"chunk": "sar-e-aflak hogi ruh miTTi mein badan hoga\nkarenge qadr ek din yun zamin-o-asman meri", "topic": "couplet", "poet": "Moid Rahbar Lakhnavi"}
{"chunk": "jab sada sur ki gunjegi zamane-bhar mein\nek farishte mein simaT aaegi sari aawaz", "topic": "couplet", "poet": "Moid Rahbar Lakhnavi"}
{"chunk": "ajib baat hai us raat ki sahar na hui\nkai charag jale raushni magar na hui", "topic": "couplet", "poet": "Rakesh Toofan"}
{"chunk": "jahan pe jhuT hai nafrat hai be-imani hai\nwahin pe zindagi-bhar zindagi bitani hai", "topic": "couplet", "poet": "Rakesh Toofan"}
{"chunk": "zaKHm chup-chap rahega to rafu bolega\ntum mujhe qatl bhi kar do to lahu bolega", "topic": "couplet", "poet": "Rakesh Toofan"}
{"chunk": "main shajar dekh ke Dar jata hun\nis qadar dhup ki aadat hai mujhe", "topic": "couplet", "poet": "Rakesh Toofan"}
{"chunk": "lauTa jab chand bhi suraj bhi KHasara kar ke\nhum ne chamka diya aangan ko sitara kar ke", "topic": "couplet", "poet": "Rakesh Toofan"}
{"chunk": "rasm-e-duniya ke bayaban mein bichhaDne wale\nishq-e-awara tujhe DhunDh raha hai ab tak", "topic": "couplet", "poet": "Rakesh Toofan"}
{"chunk": "baDi hi andheri Dagar hai miyan\njahan hum faqiron ka ghar hai miyan", "topic": "couplet", "poet": "Saleem Shirazi"}
{"chunk": "ye dil-fareb charaghan ye qahqahon ke hujum\nmain Dar raha hun ab is shahar se guzarte hue", "topic": "couplet", "poet": "Salman Khayal"}
{"chunk": "jab se is dasht mein aaya hun isi soch mein hun\nki bayaban mein kya soch kar aata hai koi", "topic": "couplet", "poet": "Salman Khayal"}
{"chunk": "guzari umr hum ne aabiyari mein kisi ki\nwo apna ek kar-e-be-samar tha aur hum the", "topic": "couplet", "poet": "Salman Khayal"}
{"chunk": "zara sambhlo tumhaari wahshaton ke zikr 'salman'\njahan hone nahin the ab wahan bhi ho rahe hain", "topic": "couplet", "poet": "Salman Khayal"}
{"chunk": "ye aasman hai behtar ki aashiyan mera\nparind soch raha hai uDan bharte hue", "topic": "couplet", "poet": "Salman Khayal"}
{"chunk": "aaj ghaalib hai mere sar par ishq\naaj main 'mir' hua chahta hun", "topic": "couplet", "poet": "Shadab Javed"}
{"chunk": "jab Dub ke marna hai to kya soch rahe ho\nin jhil si aankhon mein utar kyun nahin jate", "topic": "couplet", "poet": "Shahid Kamal"}
{"chunk": "jang ka shor bhi kuchh der to tham sakta hai\nphir se ek amn ki afwah uDa di jae", "topic": "couplet", "poet": "Shahid Kamal"}
{"chunk": "ye kaisa dasht-e-tahayyur hai yan se kuch karo\nhamare panw se raftar khinchta hai koi", "topic": "couplet", "poet": "Shahid Kamal"}
{"chunk": "tu mere sath nahin hai to sochta hun main\nki ab to tujh se bichhaDne ka koi Dar bhi nahin", "topic": "couplet", "poet": "Shahid Kamal"}
{"chunk": "shaKH-e-mizhgan pe mahakne lage zaKHmon ke gulab\npichhle mausam ki mulaqat ki bu zinda hai", "topic": "couplet", "poet": "Shahid Kamal"}
{"chunk": "in dinon apni bhi wahshat ka ajab aalam hai\nghar mein hum dasht-o-bayaban uTha lae hain", "topic": "couplet", "poet": "Shahid Kamal"}
{"chunk": "hawa ki Dor mein TuTe hue tare piroti hai\nye tanhai ajab laDki hai sannaTe mein roti hai", "topic": "couplet", "poet": "Shahid Kamal"}
{"chunk": "han waz-e-ehtiyat ka qail nahin hun mein\njo zaKHm hai jigar mein chhupane se main raha", "topic": "couplet", "poet": "Shahid Kamal"}
{"chunk": "chashm-e-KHush-ab ki tamsil mein rahne wale\nhum parinde hain isi jhil mein rahne wale", "topic": "couplet", "poet": "Shahid Kamal"}
{"chunk": "ek nae tarz pe aabaad karenge us ko\nhum tere shahr ki pahchan uTha lae hain", "topic": "couplet", "poet": "Shahid Kamal"}
{"chunk": "is aajizi se kiya us ne mere sar ka sawal\nKHud apne hath se talwar toD di main ne", "topic": "couplet", "poet": "Shahid Kamal"}
{"chunk": "ret par wo paDi hai mushk koi\ntir bhi aur kaman sa kuchh hai", "topic": "couplet", "poet": "Shahid Kamal"}
{"chunk": "burida-sar ko saja de fasil-e-neza par\ndarida jism ko phir arsa-e-qital mein rakh", "topic": "couplet", "poet": "Shahid Kamal"}
{"chunk": "tir mat dekh mere zaKHm ko dekh\nyar-e-yar apna adu mein gum hai", "topic": "couplet", "poet": "Shahid Kamal"}
{"chunk": "kis liye karte ho tum harf-e-malamat se gurez\nhum kahan sohbat-e-jibril mein rahne wale", "topic": "couplet", "poet": "Shahid Kamal"}
{"chunk": "baDhte chale gae jo wo manzil ko pa gae\nmain pattharon se panw bachane mein rah gaya", "topic": "couplet", "poet": "Umair Manzar"}
{"chunk": "sathi mere kahan se kahan tak pahunch gae\nmain zindagi ke naz uThane mein rah gaya", "topic": "couplet", "poet": "Umair Manzar"}
{"chunk": "yahan hum ne kisi se dil lagaya hi nahin 'manzar'\nki is duniya se aaKHir ek din be-zar hona tha", "topic": "couplet", "poet": "Umair Manzar"}
{"chunk": "ye mere sathi hain pyare sathi magar inhen bhi nahin gawara\nmain apni wahshat ke maqbare se nai tamanna ke KHwab dekhun", "topic": "couplet", "poet": "Umair Manzar"}
{"chunk": "marhale aur aane wale hain\ntir apna abhi kaman mein rakh", "topic": "couplet", "poet": "Umair Manzar"}
{"chunk": "ye to sach hai ki wo sitamgar hai\ndar par aaya hai to aman mein rakh", "topic": "couplet", "poet": "Umair Manzar"}
{"chunk": "tazkira ho tera zamane mein\naisa pahlu koi bayan mein rakh", "topic": "couplet", "poet": "Umair Manzar"}
{"chunk": "har bar hi main jaan se jaane mein rah gaya\nmain rasm-e-zindagi jo nibhane mein rah gaya", "topic": "couplet", "poet": "Umair Manzar"}
{"chunk": "suna ye tha bahut aasuda hain sahil ke bashinde\nmagar TuTi hui kashti mein dariya par hona tha", "topic": "couplet", "poet": "Umair Manzar"}
{"chunk": "is mahfil mein main bhi kya bebak hua\naib o hunar ka sara parda chaak hua", "topic": "couplet", "poet": "Umair Manzar"}
{"chunk": "bana ke wahm o guman ki duniya haqiqaton ke sarab dekhun\nmain apne hi aaine mein KHud ko jahan bhi dekhun KHarab dekhun", "topic": "couplet", "poet": "Umair Manzar"}
{"chunk": "phir yun hua ki zindagi ek bojh ban gai\nek shaKHs mere hath se yak-laKHt kho gaya", "topic": "couplet", "poet": "Zoya Shaikh"}
{"chunk": "KHuddar KHud-parast hain ziddi bala ke hain\nhum jo gae to lauT ke wapas na aaenge", "topic": "couplet", "poet": "Zoya Shaikh"}
{"chunk": "wo meri sadgi pe marta hai\nmujh ko gahnon ki kya zarurat hai", "topic": "couplet", "poet": "Zoya Shaikh"}
{"chunk": "KHamushi ka sabab nahin kuchh bhi\nmujh ko bas guftugu se nafrat hai", "topic": "couplet", "poet": "Zoya Shaikh"}
{"chunk": "suno aao naya ek zaKHm baKHsho\ntumhaara hijr buDha ho gaya hai", "topic": "couplet", "poet": "Zoya Shaikh"}
{"chunk": "hamein us se juda hona paDa tha\nhamare beach duniya aa gai thi", "topic": "couplet", "poet": "Zoya Shaikh"}
{"chunk": "ishq hai mujh se use ya ki faqat hamdardi\njab bhi wo chhoD ke jata hai palaT aata hai", "topic": "couplet", "poet": "Zoya Shaikh"}
{"chunk": "faqat umid hai baKHshish ki teri rahmat se\nwagarna afw ke qabil mere gunah nahin", "topic": "couplet", "poet": "Abad Lakhnavi"}
{"chunk": "uDaun kyun na gareban ki dhajjiyan haihat\nwahi ye hath hain jin mein kisi ka daman tha", "topic": "couplet", "poet": "Abad Lakhnavi"}
{"chunk": "un se mere nasib ka chakkar bana diya\nkuchh gardishen jo bach rahin lail-o-nahaar se", "topic": "couplet", "poet": "Afqar Mohani"}
{"chunk": "jazbe ki kaDi dhup ho to kya nahin mumkin\nye kis ne kaha sang pighalta hi nahin hai", "topic": "couplet", "poet": "Akhtar lakhnvi"}
{"chunk": "hasad ka rang pasandida rang hai sab ka\nyahan kisi ko koi ab dua nahin deta", "topic": "couplet", "poet": "Akhtar lakhnvi"}
{"chunk": "sune kitne baam hue kitne aangan be-nur hue\nchand se chehre yaad aate hain chand nikalte waqt bahut", "topic": "couplet", "poet": "Akhtar lakhnvi"}
{"chunk": "hamein KHuda pe bharosa hai na-KHuda pe nahin\nKHuda jo deta hai wo na-KHuda nahin deta", "topic": "couplet", "poet": "Akhtar lakhnvi"}
{"chunk": "mausam-e-gul tere sadqe teri aamad ke nisar\ndekh mujh se mera saya bhi juda hai ab ke", "topic": "couplet", "poet": "Akhtar lakhnvi"}
{"chunk": "ek tere hi kuche par mauquf nahin hai kuchh\nhar gam hain taziren hum log jahan bhi hain", "topic": "couplet", "poet": "Akhtar lakhnvi"}
{"chunk": "KHwabida apne chahne walon ko dekh kar\nmumkin hai lauT jae sahar jagte raho", "topic": "couplet", "poet": "Akhtar lakhnvi"}
{"chunk": "isi hasrat mein kaTi rah-e-hayat\nkoi do-chaar qadam sath chale", "topic": "couplet", "poet": "Akhtar lakhnvi"}
{"chunk": "kitne mahbub gharon se gae kis ko malum\nwapas aae hain jo apnon mein KHabar ki surat", "topic": "couplet", "poet": "Akhtar lakhnvi"}
{"chunk": "dekho us ne qadam qadam par sath diya begane ka\n'aKHtar' jis ne ahd kiya tha tum se sath nibhane ka", "topic": "couplet", "poet": "Akhtar lakhnvi"}
{"chunk": "mai-e-kohna na sahi KHun-e-tamanna hi sahi\nek paimana mere samne laya to gaya", "topic": "couplet", "poet": "Akhtar lakhnvi"}
{"chunk": "sach ye hai hum hi mohabbat ka sabaq paDh na sake\nwarna an-paDh to na the hum ko paDhane wale", "topic": "couplet", "poet": "Anwar Jamal Anwar"}
{"chunk": "shahr ki galiyon aur saDkon par phirte hain mayusi mein\nkash koi 'anwar' se puchhe aise be-ghar kitne hain", "topic": "couplet", "poet": "Anwar Jamal Anwar"}
{"chunk": "tumhaare dil mein koi aur bhi hai mere siwa\nguman to hai zara sa magar yaqin nahin", "topic": "couplet", "poet": "Anwar Jamal Anwar"}
{"chunk": "husn aisa ki zamane mein nahin jis ki misal\naur jamal aisa ki DhunDa kare har KHwab-o-KHayal", "topic": "couplet", "poet": "Anwar Jamal Anwar"}
{"chunk": "hum fitratan insan hain farishte to nahin hain\ndawa ye karen kaise ki laghzish nahin karte", "topic": "couplet", "poet": "Anwar Jamal Anwar"}
{"chunk": "daman pe to har ek ke chhiTen hain KHun ki\nab kis se puchhiye ki gunahgar kaun hai", "topic": "couplet", "poet": "Anwar Jamal Anwar"}
{"chunk": "kaisa maqam aaya mohabbat ki rah mein\ndil ro raha hai mera magar aankh tar nahin", "topic": "couplet", "poet": "Anwar Jamal Anwar"}
{"chunk": "hai taqaza-e-tahzib 'anwar'\nmat kaho wo ki jo munh mein aae", "topic": "couplet", "poet": "Anwar Jamal Anwar"}
{"chunk": "bahut aasan hai mushtarka dilon mein tafriq\nbaat to jab hai ki bichhDon ko milaya jae", "topic": "couplet", "poet": "Anwar Jamal Anwar"}
{"chunk": "roz uTh jati hai ghar mein koi diwar nai\nis tarah tang hua jata hai aangan apna", "topic": "couplet", "poet": "Anwar Jamal Anwar"}
{"chunk": "hum se wafa-shiar ko bhi tere ru-ba-ru\nkhani paDi wafa ki qasam tere shahr mein", "topic": "couplet", "poet": "Anwar Jamal Anwar"}
{"chunk": "tumhaara husn aaraish tumhaari sadgi zewar\ntumhein koi zarurat hi nahin banne sanwarne ki", "topic": "couplet", "poet": "Asar Lakhnavi"}
{"chunk": "idhar se aaj wo guzre to munh phere hue guzre\nab un se bhi hamari be-kasi dekhi nahin jati", "topic": "couplet", "poet": "Asar Lakhnavi"}
{"chunk": "zindagi aur zindagi ki yaadgar\nparda aur parde pe kuchh parchhaiyan", "topic": "couplet", "poet": "Asar Lakhnavi"}
{"chunk": "ishq se log mana karte hain\njaise kuchh iKHtiyar hai apna", "topic": "couplet", "poet": "Asar Lakhnavi"}
{"chunk": "bhulne wale ko shayad yaad wada aa gaya\nmujh ko dekha muskuraya KHud-ba-KHud sharma gaya", "topic": "couplet", "poet": "Asar Lakhnavi"}
{"chunk": "bahana mil na jae bijliyon ko TuT paDne ka\nkaleja kanpta hai aashiyan ko aashiyan kahte", "topic": "couplet", "poet": "Asar Lakhnavi"}
{"chunk": "ye sochte hi rahe aur bahaar KHatm hui\nkahan chaman mein nasheman bane kahan na bane", "topic": "couplet", "poet": "Asar Lakhnavi"}
{"chunk": "sana teri nahin mumkin zaban se\nmaani dur phirte hain bayan se", "topic": "couplet", "poet": "Asar Lakhnavi"}
{"chunk": "aah kis se kahen ki hum kya the\nsab yahi dekhte hain kya hain hum", "topic": "couplet", "poet": "Asar Lakhnavi"}
{"chunk": "phirte hue kisi ki nazar dekhte rahe\ndil KHun ho raha tha magar dekhte rahe", "topic": "couplet", "poet": "Asar Lakhnavi"}
{"chunk": "ek baat bhala puchhen kis tarah manaoge\njaise koi ruTha hai aur tum ko manana hai", "topic": "couplet", "poet": "Asar Lakhnavi"}
{"chunk": "jo aap kahen us mein ye pahlu hai wo pahlu\naur hum jo kahen baat mein wo baat nahin hai", "topic": "couplet", "poet": "Asar Lakhnavi"}
{"chunk": "aap ka KHat nahin mila mujh ko\ndaulat-e-do-jahan mili mujh ko", "topic": "couplet", "poet": "Asar Lakhnavi"}
{"chunk": "kuchh der fikr aalam-e-baala ki chhoD do\nis anjuman ka raaz isi anjuman mein hai", "topic": "couplet", "poet": "Asar Lakhnavi"}
{"chunk": "kya kya duaen mangte hain sab magar 'asar'\napni yahi dua hai koi muddaa na ho", "topic": "couplet", "poet": "Asar Lakhnavi"}
{"chunk": "qasid payam un ka na kuchh der abhi suna\nrahne de mahw-e-lazzat-e-zauq-e-KHabar mujhe", "topic": "couplet", "poet": "Asar Lakhnavi"}
{"chunk": "jo saza dije hai baja mujh ko\ntujh se karni na thi wafa mujh ko", "topic": "couplet", "poet": "Asar Lakhnavi"}
{"chunk": "palken ghaneri gopiyon ki Toh liye hue\nradha ke jhankne ka jharoka ghazab ghazab", "topic": "couplet", "poet": "Asar Lakhnavi"}
{"chunk": "aaj kuchh mehrban hai sayyaad\nkya nasheman bhi ho gaya barbaad", "topic": "couplet", "poet": "Asar Lakhnavi"}
{"chunk": "karam par bhi hota hai dhoka sitam ka\nyahan tak alam-ashna ho gae hum", "topic": "couplet", "poet": "Asar Lakhnavi"}
{"chunk": "baat khote jo iltija karte\nai dil-e-na-murad kya karte", "topic": "couplet", "poet": "Asar Lakhnavi"}
{"chunk": "ek ujDa hua diya hun main\naage aaya hai sab kiya mera", "topic": "couplet", "poet": "Asar Lakhnavi"}
{"chunk": "ab dekhna hai mujh ko tere aastan ka zarf\nsar ko jhuka raha hun baDi aajizi ke sath", "topic": "couplet", "poet": "Aulad Ali Rizvi"}
{"chunk": "kuchh be-adabi aur shab-e-wasl nahin ki\nhan yar ke ruKHsar pe ruKHsar to rakkha", "topic": "couplet", "poet": "Begam Lakhnavi"}
{"chunk": "umid ka ye rang hai hujum-e-ranj-o-yas mein\nki jis tarah koi hasin ho matami libas mein", "topic": "couplet", "poet": "Bekhud Mohani"}
{"chunk": "lazzat kabhi thi ab to musibat si ho gai\nmujh ko gunah karne ki aadat si ho gai", "topic": "couplet", "poet": "Bekhud Mohani"}
{"chunk": "kyun ulajhte ho har ek baat pe 'beKHud' un se\ntum bhi nadan bane jate ho nadan ke sath", "topic": "couplet", "poet": "Bekhud Mohani"}
{"chunk": "nasheman phunkne wale hamari zindagi ye hai\nkabhi roe kabhi sajde kiye KHak-e-nasheman par", "topic": "couplet", "poet": "Bekhud Mohani"}
{"chunk": "us ke hathon na mila chain mujhi ko dam bhar\nmujh se le kar dil-e-betab karoge kya tum", "topic": "couplet", "poet": "Bekhud Mohani"}
{"chunk": "hasr kaba pe kya hai der sahi\nhaj ka mausam nahin to sair sahi", "topic": "couplet", "poet": "Bekhud Mohani"}
{"chunk": "wahan ab sans lene ki sada aati hai mushkil se\njo zindan gunjta rahta tha aawaz-e-salasil se", "topic": "couplet", "poet": "Bekhud Mohani"}
{"chunk": "ye duniya nafraton ke aaKHri stage pe hai\nilaj is ka mohabbat ke siwa kuchh bhi nahin hai", "topic": "couplet", "poet": "Charan Singh Bashar"}
{"chunk": "din kaTa fariyaad se aur raat zari se kaTi\numr kaTne ko kaTi par kitni KHwari se kaTi", "topic": "couplet", "poet": "Dulhan Begum"}
{"chunk": "itne kam-zarf nahin hum jo bahakte jawen\nmisl-e-gul jawen jidhar jawen mahakte jawen", "topic": "couplet", "poet": "Dulhan Begum"}
{"chunk": "mat karo fikr imarat ki koi zer-e-falak\nKHana-e-dil jo gira hai use tamir karo", "topic": "couplet", "poet": "Dulhan Begum"}
{"chunk": "baha hai phuT ke aankhon se aabla dil ka\ntari ki rah se jata hai qafila dil ka", "topic": "couplet", "poet": "Dulhan Begum"}
{"chunk": "bayan main kis se karun ja ke ab gila dil ka\nye dil ka dil hi mein howega faisla dil ka", "topic": "couplet", "poet": "Dulhan Begum"}
{"chunk": "ja phansa dil zulf mein ab soiye\nsham ke murde ko kab tak Dhoiye", "topic": "couplet", "poet": "Dulhan Begum"}
{"chunk": "nahin hai KHub sohbat har kisi kam-zarf se lekin\nnahin gar mante az-rah-e-nadani to behtar hai", "topic": "couplet", "poet": "Fakhruddin Khan Mahir"}
{"chunk": "dil ke badle wo shoKH chalte waqt\nde gaya hum ko intizar apna", "topic": "couplet", "poet": "Fakhruddin Khan Mahir"}
{"chunk": "dil to be-tarah mera lag hi chala tha us se\npar main jun tun ke bachaya ise KHuddari se", "topic": "couplet", "poet": "Fakhruddin Khan Mahir"}
{"chunk": "ho umr daraaz zaKHm-e-dil ki\njis se dar-e-dil ko baz paya", "topic": "couplet", "poet": "Fakhruddin Khan Mahir"}
{"chunk": "rahta hai kaleje mein nihan dard-e-mohabbat\nye choT wo hai jis ko ubharna nahin aata", "topic": "couplet", "poet": "Fasahat Lucknowi"}
{"chunk": "piyala zahr ka lae ho pine kyon nahin dete\nmere marne pe rona hai to jine kyon nahin dete", "topic": "couplet", "poet": "Gyanendra Vikram"}
{"chunk": "wasl ke do-chaar lamhe roz gin gin dekhna\nrah gaya tha zindagi mein kya yahi din dekhna", "topic": "couplet", "poet": "Gyanendra Vikram"}
{"chunk": "KHwab mein chuma tha tum ne aur tab se aaj tak\ngher leti hain mujhe har gulsitan ki titliyan", "topic": "couplet", "poet": "Gyanendra Vikram"}
{"chunk": "din-ba-din rog ye baDhta hi chala jata hai\ndin-ba-din tu meri buniyaad hui jati hai", "topic": "couplet", "poet": "Gyanendra Vikram"}
{"chunk": "tere kandhe pe mohabbat ka Tika hai parcham\njaan be-shak na rahe haar na hone pae", "topic": "couplet", "poet": "Gyanendra Vikram"}
{"chunk": "chaar diwaren tamasha dekhti hain roz raat\nnachti hai zindagi aur takta rahta hun main", "topic": "couplet", "poet": "Gyanendra Vikram"}
{"chunk": "hai iKHtiyar hamein kaenat par hasil\nsawal ye hai ki hum kis ke iKHtiyar mein hain", "topic": "couplet", "poet": "Hayat Warsi"}
{"chunk": "hamein ujal de phir dekh apne jalwon ko\nhum aaina hain magar parda-e-ghubar mein hain", "topic": "couplet", "poet": "Hayat Warsi"}
{"chunk": "aankhen na jine dengi teri be-wafa mujhe\nkyun khiDkiyon se jhank rahi hai qaza mujhe", "topic": "couplet", "poet": "Imdad Ali Bahr"}
{"chunk": "hum na kahte the hansi achchhi nahin\naa gai aaKHir rukawaT dekhiye", "topic": "couplet", "poet": "Imdad Ali Bahr"}
{"chunk": "KHuda alim hai har shaKHs ki banawaT ka\nkaho namaziyo sajde kiye ki sar paTka", "topic": "couplet", "poet": "Imdad Ali Bahr"}
{"chunk": "banawaT waza-dari mein ho ya be-saKHta-pan mein\nhamein andaz wo bhata hai jis mein kuchh ada nikle", "topic": "couplet", "poet": "Imdad Ali Bahr"}
{"chunk": "KHwahish-e-didar mein aankhen bhi hain meri raqib\nsat pardon mein chhupa rakkha hai us ke nur ko", "topic": "couplet", "poet": "Imdad Ali Bahr"}
{"chunk": "mujh ko rone to do dikha dunga\nbulbula hai ye aasman nahin", "topic": "couplet", "poet": "Imdad Ali Bahr"}
{"chunk": "kausar ka jam us ko ilahi nasib ho\nkoi sharab meri lahad par chhiDak gaya", "topic": "couplet", "poet": "Imdad Ali Bahr"}
{"chunk": "juta naya pahan ke wo panjon ke bal chale\nkapDe badal ke jame se bahar nikal chale", "topic": "couplet", "poet": "Imdad Ali Bahr"}
{"chunk": "uD gai Topi bhi sar ke jab chali baad-e-wabaal\ntaj-e-shah ko morchhal aandhi ka jhonka ho gaya", "topic": "couplet", "poet": "Imdad Ali Bahr"}
{"chunk": "kafir-e-ishq hun main sab se mohabbat hai mujhe\nek but kya ki samaya hai kalisa dil mein", "topic": "couplet", "poet": "Imdad Ali Bahr"}
{"chunk": "tu KHizan mein jo sair ko nikle\nhare ho jaen be-bahaar daraKHt", "topic": "couplet", "poet": "Imdad Ali Bahr"}
{"chunk": "zalim hamari aaj ki ye baat yaad rakh\nitna bhi dil-jalon ka satana bhala nahin", "topic": "couplet", "poet": "Imdad Ali Bahr"}
{"chunk": "main hath joDta hun baDi der se huzur\nlag jaiye gale se ab inkar ho chuka", "topic": "couplet", "poet": "Imdad Ali Bahr"}
{"chunk": "ek bosa meri tanKHwah mile na mile\naarzu hai ki na qadmon se ye naukar chhuTe", "topic": "couplet", "poet": "Imdad Ali Bahr"}
{"chunk": "zahid sunaun wasf jo apni sharab ke\npaDhne lagen darud farishte sawab ke", "topic": "couplet", "poet": "Imdad Ali Bahr"}
{"chunk": "kisi ne kaba banaya kisi ne but-KHana\nbana na ek gharaunda tumhaare ghar ki tarah", "topic": "couplet", "poet": "Imdad Ali Bahr"}
{"chunk": "qazi ko jo rind kuchh chaTa den\nmasjid ki baghal mein mai-kada ho", "topic": "couplet", "poet": "Imdad Ali Bahr"}
{"chunk": "pyar ki aankh se dushman ko bhi jo dekhte hain\nhum ne aise bhi hain allah ke pyare dekhe", "topic": "couplet", "poet": "Imdad Ali Bahr"}
{"chunk": "na mohabbat hai dilon mein na haya aankhon mein\nye sanam tu ne banae hain KHudaya kaise", "topic": "couplet", "poet": "Imdad Ali Bahr"}
{"chunk": "mujh se bhi rahgir se bhi rah yar ko\nyaksan hai donon panw tale KHair-o-shar ki rah", "topic": "couplet", "poet": "Imdad Ali Bahr"}
{"chunk": "ghair par kyun nigah karte ho\nmujh ko is tir ka nishana karo", "topic": "couplet", "poet": "Imdad Ali Bahr"}
{"chunk": "jaan sadqe ek bose par karenge umr-bhar\ndekh lo munh se mila kar munh hamara jhuT sach", "topic": "couplet", "poet": "Imdad Ali Bahr"}
{"chunk": "diwangi mein phenk rahe the jo hum libas\nutri qaba buKHar badan se utar gaya", "topic": "couplet", "poet": "Imdad Ali Bahr"}
{"chunk": "duniya mein 'bahr' kaun ibaadat-guzar hai\nsaum-o-salat daKHil-e-rasm-o-riwaj hai", "topic": "couplet", "poet": "Imdad Ali Bahr"}
{"chunk": "bhaTak ke koi gaya dair ko koi kabe\najib bhul-bhulayyan hai marhala dil ka", "topic": "couplet", "poet": "Imdad Ali Bahr"}
{"chunk": "mera dil kis ne liya nam bataun kis ka\nmain hun ya aap hain ghar mein koi aaya na gaya", "topic": "couplet", "poet": "Imdad Ali Bahr"}
{"chunk": "abr-e-bahaar ab bhi jachta nahin nazar mein\nkuchh aansuon ke qatre ab bhi hain chashm-e-tar mein", "topic": "couplet", "poet": "Imdad Ali Bahr"}
{"chunk": "hai nagina har ek uzw-e-badan\ntum ko kya ehtiyaj zewar ki", "topic": "couplet", "poet": "Imdad Ali Bahr"}
{"chunk": "be-tarah dil mein bhara rahta hai zulfon ka dhuan\ndam nikal jae kisi roz na ghuT kar apna", "topic": "couplet", "poet": "Imdad Ali Bahr"}
{"chunk": "dikhaya us ne ban-Than kar wo jalwa apni surat ka\nki pani phir gaya aaine par dariya-e-hairat ka", "topic": "couplet", "poet": "Imdad Ali Bahr"}
{"chunk": "nemat-e-duniya ki jin ko chah hai nadan hain\ndaya-e-ayyam ke pistan habab-e-shir hai", "topic": "couplet", "poet": "Imdad Ali Bahr"}
{"chunk": "amir shaal do-shaalon mein garm-e-rahat-o-aish\ngharib ke liye jaDon mein zindagani dhup", "topic": "couplet", "poet": "Imdad Ali Bahr"}
{"chunk": "zahido dawat-e-rindan hai sharab aur kabab\nkabhi maiKHane mein bhi roza-kushai ho jae", "topic": "couplet", "poet": "Imdad Ali Bahr"}
{"chunk": "ungliyan tu ne jo ai rashk-e-chaman chaTkain\nmujh ko ghunchon ke chaTakne ki sadaen aain", "topic": "couplet", "poet": "Imdad Ali Bahr"}
{"chunk": "baalon mein bal hai aankh mein surma hai munh mein pan\nghar se nikal ke panw nikale nikal chale", "topic": "couplet", "poet": "Imdad Ali Bahr"}
{"chunk": "puchhe rindon se koi in muftiyon ka jhuT sach\ndo dalilon se ye kar lete hain dawa jhuT sach", "topic": "couplet", "poet": "Imdad Ali Bahr"}
{"chunk": "kya KHabar thi subh ho jaegi tere nur se\nsham se mera charagh-e-KHana ruKHsat mangta", "topic": "couplet", "poet": "Imdad Ali Bahr"}
{"chunk": "qatl par biDa uTha kar tegh kya bandhoge tum\nlo KHabar apni dahan gum hai kamar milti nahin", "topic": "couplet", "poet": "Imdad Ali Bahr"}
{"chunk": "mera lahu chaTaega jab tak na tegh ko\nqatil ko dahne hath se khana haram hai", "topic": "couplet", "poet": "Imdad Ali Bahr"}
{"chunk": "aashiq se nak-bhaun na chaDha o kitab-ru\nhum dars-e-ishq mein ye alif bhi paDhe nahin", "topic": "couplet", "poet": "Imdad Ali Bahr"}
{"chunk": "yar tak le na gae ashk baha kar hum ko\nis ko bhi dekh liya dida-e-tar kuchh bhi nahin", "topic": "couplet", "poet": "Imdad Ali Bahr"}
{"chunk": "nama kya yar ko pahunchaya ki mearaj hui\narsh par baiTh ke gunjega kabutar apna", "topic": "couplet", "poet": "Imdad Ali Bahr"}
{"chunk": "na niklega dil us ke gesu mein phans kar\nye kala kabhi man ugalta nahin hai", "topic": "couplet", "poet": "Imdad Ali Bahr"}
{"chunk": "ratb-o-yabis mein hai tasarruf-e-ishq\naankh dariya hai dil jazira hai", "topic": "couplet", "poet": "Imdad Ali Bahr"}
{"chunk": "zahir-parast KHalq hai zahir durust kar\nkaise sifat-o-zat jo kuchh hai libas hai", "topic": "couplet", "poet": "Imdad Ali Bahr"}
{"chunk": "hoga zarur ek na ek din mubahisa\nrizwan se aur ku-e-sanam ke muqim se", "topic": "couplet", "poet": "Imdad Ali Bahr"}
{"chunk": "aae bhi to khae na gilauri na mala itr\nroki meri dawat mujhe mehman se gila hai", "topic": "couplet", "poet": "Imdad Ali Bahr"}
{"chunk": "muKHtar hain wo likkhen na likkhen jawab-e-KHat\nsahab ko roz apna ariza report hai", "topic": "couplet", "poet": "Imdad Ali Bahr"}
{"chunk": "KHub chalti hai naw kaghaz ki\nghar mein qazi ke mal aata hai", "topic": "couplet", "poet": "Imdad Ali Bahr"}
{"chunk": "waizo hum rind kyun-kar kabil-e-jannat nahin\nkya gunahgaron ko miras-e-pidar milti nahin", "topic": "couplet", "poet": "Imdad Ali Bahr"}
{"chunk": "tumhein ghairon se kab fursat hum apne gham se kam KHali\nchalo bas ho chuka milna na tum KHali na hum KHali", "topic": "couplet", "poet": "Jafar Ali Hasrat"}
{"chunk": "uD gai par se taqat-e-parwaz\nkahin sayyaad ab riha na kare", "topic": "couplet", "poet": "Jafar Ali Hasrat"}
{"chunk": "watan ke jaan-nisar hain watan ke kaam aaenge\nhum is zamin ko ek roz aasman banaenge", "topic": "couplet", "poet": "Jafar Malihabadi"}
{"chunk": "dilon mein hubb-e-watan hai agar to ek raho\nnikhaarna ye chaman hai agar to ek raho", "topic": "couplet", "poet": "Jafar Malihabadi"}
{"chunk": "ai ahl-e-watan sham-o-sahar jagte rahna\naghyar hain aamada-e-shar jagte rahna", "topic": "couplet", "poet": "Jafar Malihabadi"}
{"chunk": "banana hai hamein ab apne hathon apni qismat ko\nhamein apne watan ka aap beDa par karna hai", "topic": "couplet", "poet": "Jafar Malihabadi"}
{"chunk": "kahin aisa na ho mar jaun main hasrat hi hasrat mein\njo lena ho to le lo sab se pahle imtihan mera", "topic": "couplet", "poet": "Javed Lakhnvi"}
{"chunk": "shab-e-wasl kya jaane kya yaad aaya\nwo kuchh aap hi aap sharma rahe hain", "topic": "couplet", "poet": "Javed Lakhnvi"}
{"chunk": "tum pas jo aae kho gae hum\njab tum na mile to justuju ki", "topic": "couplet", "poet": "Javed Lakhnvi"}
{"chunk": "tumhein hai nashsha jawani ka hum mein ghaflat-e-ishq\nna iKHtiyar mein tum ho na iKHtiyar mein hum", "topic": "couplet", "poet": "Javed Lakhnvi"}
{"chunk": "ye ek bose pe itni bahs ye zeba nahin tum ko\nnahin hai yaad mujh ko KHair achchha le liya hoga", "topic": "couplet", "poet": "Javed Lakhnvi"}
{"chunk": "surat na yun dikhae unhen bar bar chand\npaida kare hasinon mein kuchh e'tibar chand", "topic": "couplet", "poet": "Javed Lakhnvi"}
{"chunk": "sab KHat tamam kar chuke paDh paDh ke shauq se\nwan tham gae jahan pe mera nam aa gaya", "topic": "couplet", "poet": "Javed Lakhnvi"}
{"chunk": "ummid ka bura ho samjha ki aap aae\nbe-wajh shab ko hil kar zanjir-e-dar ne mara", "topic": "couplet", "poet": "Javed Lakhnvi"}
{"chunk": "tum diye jao yunhi hum ko hawa daman ki\nhum se behosh nahin hosh mein aane wale", "topic": "couplet", "poet": "Javed Lakhnvi"}
{"chunk": "KHak uD ke hamari tere kuche mein pahunchti\ntaqdir thi ye bhi ki hawa bhi na chali aaj", "topic": "couplet", "poet": "Javed Lakhnvi"}
{"chunk": "hai dilon ka wahi jo dana-e-tasbih ka haal\nyun mile hain pa hain dar-asl juda ek se ek", "topic": "couplet", "poet": "Javed Lakhnvi"}
{"chunk": "un ko to sahl hai wo ghair ke ghar jaenge\nhum jo us dar se uThenge to kidhar jaenge", "topic": "couplet", "poet": "Javed Lakhnvi"}
{"chunk": "jis jagah jaen bana len tere wahshi sahra\nKHak le aae hain muTThi mein bayabanon ki", "topic": "couplet", "poet": "Javed Lakhnvi"}
{"chunk": "abhi to aag sine mein kahin kam hai kahin zaid\nagar mil paenge aapas mein sab chhaale to kya hoga", "topic": "couplet", "poet": "Javed Lakhnvi"}
{"chunk": "abr mein chand gar na dekha ho\nruKH pe zulfon ko Dal kar dekho", "topic": "couplet", "poet": "Josh Lakhnavi"}
{"chunk": "sach kahte hain ki nam mohabbat ka hai baDa\nulfat jata ke dost ko dushman bana liya", "topic": "couplet", "poet": "Josh Lakhnavi"}
{"chunk": "na KHanjar uThega na talwar in se\nye bazu mere aazmae hue hain", "topic": "couplet", "poet": "Kalb-e-husain Nadir"}
{"chunk": "log kahte hain ki fann-e-shairi manhus hai\nsher kahte kahte main deputy collector ho gaya", "topic": "couplet", "poet": "Kalb-e-husain Nadir"}
{"chunk": "pura karenge holi mein kya wada-e-visal\njin ko abhi basant ki ai dil KHabar nahin", "topic": "couplet", "poet": "Kalb-e-husain Nadir"}
{"chunk": "teri tarif ho ai sahib-e-ausaf kya mumkin\nzabanon se dahanon se takallum se bayanon se", "topic": "couplet", "poet": "Kalb-e-husain Nadir"}
{"chunk": "ho gae ram jo tum ghair se a jaan-e-jahan\njal rahi hai dil-e-pur-nur ki lanka dekho", "topic": "couplet", "poet": "Kalb-e-husain Nadir"}
{"chunk": "chalti to hai par shoKHi-e-raftar kahan hai\ntalwar mein pazeb ki jhankar kahan hai", "topic": "couplet", "poet": "Kalb-e-husain Nadir"}
{"chunk": "sabz kapDon mein siyah-zulf ki zebai hai\ndhan ke khet mein kya kali ghaTa chhai hai", "topic": "couplet", "poet": "Kalb-e-husain Nadir"}
{"chunk": "hain din ke paband na duniya ke muqayyad\nkya ishq ne is bhul-bhulayyan se nikala", "topic": "couplet", "poet": "Kalb-e-husain Nadir"}
{"chunk": "dariya-e-sharab us ne bahaya hai hamesha\nsaqi se jo kashti ke talabgar hue hain", "topic": "couplet", "poet": "Kalb-e-husain Nadir"}
{"chunk": "phir na baqi rahe ghubar kabhi\nholi khelo jo KHaksaron mein", "topic": "couplet", "poet": "Kalb-e-husain Nadir"}
{"chunk": "naw kaghaz ki tan-e-KHaki-e-insan samjho\ngharq ho jaengi chhinTa jo paDa pani ka", "topic": "couplet", "poet": "Kalb-e-husain Nadir"}
{"chunk": "chaalis jam pi ke diya ek jam-e-mai\nsaqi ne KHub rah nikali zakat ki", "topic": "couplet", "poet": "Kalb-e-husain Nadir"}
{"chunk": "ek baat par qarar unhen raat-bhar nahin\ndo do pahar jo han hai to do do pahar nahin", "topic": "couplet", "poet": "Kalb-e-husain Nadir"}
{"chunk": "agar un ko puja to kya kufr hoga\nki but bhi KHuda ke banae hue hain", "topic": "couplet", "poet": "Kalb-e-husain Nadir"}
{"chunk": "is qadar mahw na hon aap KHud-arai mein\ndagh lag jae na aaina-e-yaktai mein", "topic": "couplet", "poet": "Kalb-e-husain Nadir"}
{"chunk": "tu jo talwar se nahlae lahu mein mujh ko\nghusl-e-sehhat hua bhi ishq ki bimari se", "topic": "couplet", "poet": "Kalb-e-husain Nadir"}
{"chunk": "un ko ushshaq hi ke dil ki nahin hai taKHsis\nkoi shisha ho pari ban ke utar jate hain", "topic": "couplet", "poet": "Kalb-e-husain Nadir"}
{"chunk": "wo aur maraz hain ki shifa hoti hai jin se\nachchhe kahin un aankhon ke bimar hue hain", "topic": "couplet", "poet": "Kalb-e-husain Nadir"}
{"chunk": "hawa se kah do ki yun KHud ko aazma ke dikhae\nbahut charagh bujhati hai ek jala ke dikhae", "topic": "couplet", "poet": "Kamal Hatvi"}
{"chunk": "bichhaD jaane ka gham tauba are tauba are tauba\nye wo hai jo ki dimak ki tarah sab chaT jata hai", "topic": "couplet", "poet": "Kamal Hatvi"}
{"chunk": "nazar aankhon ki gum si ho rahi hai\nki ab tum bas sunai de rahe ho", "topic": "couplet", "poet": "Kamal Hatvi"}
{"chunk": "'saba' hum ne to hargiz kuchh na dekha jazb-e-ulfat mein\nghalat ye baat kahte hain ki dil ko rah hai dil se", "topic": "couplet", "poet": "Lala Kanji Mal Saba"}
{"chunk": "naseh nasihaten ye kahan yaad rahti hain\nhazrat abhi kisi se tabiat lagi nahin", "topic": "couplet", "poet": "Lala Kanji Mal Saba"}
{"chunk": "bhaTka phire hai majnun laila ke qafile mein\nye puchhta ki yaro mahmil kidhar gaya hai", "topic": "couplet", "poet": "Lala Kanji Mal Saba"}
{"chunk": "nahin malum ai yaro 'saba' ke dil mein kya aaya\nabhi jo baiThe baiThe wo yakayak aah kar uTTha", "topic": "couplet", "poet": "Lala Kanji Mal Saba"}
{"chunk": "kya tu ne kuchh 'saba' se ai tund-KHu kaha hai\nrota hua idhar se ba-chashm-e-tar gaya hai", "topic": "couplet", "poet": "Lala Kanji Mal Saba"}
{"chunk": "mera hi man nahin lagta hai us mein\nki us ka man bhi mujh se bhar gaya hai", "topic": "couplet", "poet": "Lokesh Tripathi"}
{"chunk": "mar gai man to baT gae zewar\nbaT gaya ghar pita ke marte hi", "topic": "couplet", "poet": "Lokesh Tripathi"}
{"chunk": "wo zid karti hai lekin phir achanak man jati hai\nmere chehre ki rangat se wo qimat jaan jati hai", "topic": "couplet", "poet": "Lokesh Tripathi"}
{"chunk": "ye sham Dhal rahi thi ki aai KHabar buri\npani ke intizar mein ek jhil mar gai", "topic": "couplet", "poet": "Lokesh Tripathi"}
{"chunk": "hum sabhi aakash mein laTke hue\nsochte hain ki zamin pe panw hai", "topic": "couplet", "poet": "Lokesh Tripathi"}
{"chunk": "hum se hamare KHwab bhi jab dur ho gae\nmajbur tab hue yun ki mazdur ho gae", "topic": "couplet", "poet": "Lokesh Tripathi"}
{"chunk": "kamane aur ganwane mein bacha paya hun bas itna\nhamare ghar purane dost dekho ab bhi aate hain", "topic": "couplet", "poet": "Lokesh Tripathi"}
{"chunk": "sirf sha'ir hi rahta hai zinda\naadmi ko to mar hi jaana hai", "topic": "couplet", "poet": "Lokesh Tripathi"}
{"chunk": "chiz koi nahin dusri chahiye\nbaat jis ki hui thi wahi chahiye", "topic": "couplet", "poet": "Lokesh Tripathi"}
{"chunk": "raha tha mal mere chehre pe kalikh\nwo shisha saf thoDi kar raha tha", "topic": "couplet", "poet": "Lokesh Tripathi"}
{"chunk": "balaen le raha hun is zamin ke zarre zarre ki\nluTa tha jis jagah rah-e-wafa mein karwan mera", "topic": "couplet", "poet": "Mahshar Lakhnavi"}
{"chunk": "shikwa-e-hijr-e-yar kaun kare\nhusn ko sharmsar kaun kare", "topic": "couplet", "poet": "Mahshar Lakhnavi"}
{"chunk": "de ke saghar mujhe kis lutf se saqi ne kaha\ndekhte jao abhi hum tumhein kya dete hain", "topic": "couplet", "poet": "Mahshar Lakhnavi"}
{"chunk": "sadgi ki intiha kar di jawanan chaman\numr bhar rang mizaj baghban dekha kiye", "topic": "couplet", "poet": "Mahshar Lakhnavi"}
{"chunk": "wufur-e-shauq mein ek ek qadam mera qayamat tha\nKHuda malum kyun-kar jalwa-zar-e-husn tak pahuncha", "topic": "couplet", "poet": "Mahshar Lakhnavi"}
{"chunk": "charKH ko kab ye saliqa hai sitamgari mein\nkoi mashuq hai is parda-e-zangari mein", "topic": "couplet", "poet": "Mannu Lal Safa Lakhnvi"}
{"chunk": "dard ho dil mein to dawa kije\naur jo dil hi na ho to kya kije", "topic": "couplet", "poet": "Manzar Lakhnavi"}
{"chunk": "gham mein kuchh gham ka mashghala kije\ndard ki dard se dawa kije", "topic": "couplet", "poet": "Manzar Lakhnavi"}
{"chunk": "tafriq husn-o-ishq ke andaz mein na ho\nlafzon mein farq ho magar aawaz mein na ho", "topic": "couplet", "poet": "Manzar Lakhnavi"}
{"chunk": "jaane wale ja KHuda hafiz magar ye soch le\nkuchh se kuchh ho jaegi diwangi tere baghair", "topic": "couplet", "poet": "Manzar Lakhnavi"}
{"chunk": "ghussa qatil ka na baDhta hai na kam hota hai\nek sar hai ki wo har roz qalam hota hai", "topic": "couplet", "poet": "Manzar Lakhnavi"}
{"chunk": "bahki bahki nigah-e-naz KHuda KHair kare\nhusn mein ishq ke andaz KHuda KHair kare", "topic": "couplet", "poet": "Manzar Lakhnavi"}
{"chunk": "muddaton baad kabhi ai nazar aane wale\nid ka chand na dekha teri surat dekhi", "topic": "couplet", "poet": "Manzar Lakhnavi"}
{"chunk": "mangne par kya na dega taqat-e-sabr-o-sukun\njis ne be mange ata kar di pareshani mujhe", "topic": "couplet", "poet": "Manzar Lakhnavi"}
{"chunk": "chune the phul muqaddar se ban gae kanTe\nbahaar hae hamare liye bahaar nahin", "topic": "couplet", "poet": "Manzar Lakhnavi"}
{"chunk": "zulm par zulm aa gae ghaalib\naable aablon ko chhoD gae", "topic": "couplet", "poet": "Manzar Lakhnavi"}
{"chunk": "ghar ko chhoDa hai KHuda jaane kahan jaane ko\nab samajh lijiye TuTa hua tara mujh ko", "topic": "couplet", "poet": "Manzar Lakhnavi"}
{"chunk": "kabhi to apna samajh kar jawab de Dalo\nbadal badal ke sadaen pukarta hun main", "topic": "couplet", "poet": "Manzar Lakhnavi"}
{"chunk": "phir munh se are kah kar paimana gira dije\nphir toDiye dil mera phir lijiye angDai", "topic": "couplet", "poet": "Manzar Lakhnavi"}
{"chunk": "wo to kahiye aap ki ulfat mein dil bahla raha\nwarna duniya chaar din bhi rahne ke qabil na thi", "topic": "couplet", "poet": "Manzar Lakhnavi"}
{"chunk": "ek neamat tere mahjur ke hath aai hai\nid ka chand charagh-e-shab-e-tanhai hai", "topic": "couplet", "poet": "Manzar Lakhnavi"}
{"chunk": "mohabbat to hum ne bhi ki aur bahut ki\nmagar husn ko ishq karna na aaya", "topic": "couplet", "poet": "Manzar Lakhnavi"}
{"chunk": "hansi aane ki baat hai hans raha hun\nmujhe log diwana farma rahe hain", "topic": "couplet", "poet": "Manzar Lakhnavi"}
{"chunk": "khelna aag ke shoalon se kuchh aasan nahin\nbas ye ek baat KHuda-dad hai parwane mein", "topic": "couplet", "poet": "Manzar Lakhnavi"}
{"chunk": "duniya ko din din ko duniya karenge hum\ntere banenge hum tujhe apna karenge hum", "topic": "couplet", "poet": "Manzar Lakhnavi"}
{"chunk": "aap ki yaad mein roun bhi na main raaton ko\nhun to majbur magar itna bhi majbur nahin", "topic": "couplet", "poet": "Manzar Lakhnavi"}
{"chunk": "ye insan nadida ulfat ka mara\nKHuda jaane kis kis ko sajda karega", "topic": "couplet", "poet": "Manzar Lakhnavi"}
{"chunk": "mujhe miTa ke wo yun baiThe muskuraate hain\nkisi se jaise koi nek kaam ho jae", "topic": "couplet", "poet": "Manzar Lakhnavi"}
{"chunk": "ahd-e-shabab-e-rafta kya ahd-e-pur-faza tha\njine ka bhi maza tha marne ka bhi maza tha", "topic": "couplet", "poet": "Manzar Lakhnavi"}
{"chunk": "marg-e-ashiq pe farishta maut ka badnam tha\nwo hansi roke hue baiTha tha jis ka kaam tha", "topic": "couplet", "poet": "Manzar Lakhnavi"}
{"chunk": "do ghaDi dil ke bahlane ka sahaara bhi gaya\nlijiye aaj tasawwur mein bhi tanhai hai", "topic": "couplet", "poet": "Manzar Lakhnavi"}
{"chunk": "mujhe to baKHshiye aur jine dije\nmubarak aap hi ko aap ka dil", "topic": "couplet", "poet": "Manzar Lakhnavi"}
{"chunk": "jagmagati teri aankhon ki qasam furqat mein\nbaDe dukh deti hai ye taron bhari raat mujhe", "topic": "couplet", "poet": "Manzar Lakhnavi"}
{"chunk": "hain sau tariqe aur bhi ai be-qarar dil\nizhaar-e-shikwa shikwe ke andaz mein na ho", "topic": "couplet", "poet": "Manzar Lakhnavi"}
{"chunk": "ahl-e-mahshar dekh lun qatil ko to pahchan lun\nbholi-bhaali shakl thi aur kuchh bhala sa nam tha", "topic": "couplet", "poet": "Manzar Lakhnavi"}
{"chunk": "hum wahshiyon ka maskan kya puchhta hai zalim\nsahra hai to sahra hai zindan hai to zindan hai", "topic": "couplet", "poet": "Manzar Lakhnavi"}
{"chunk": "jama hum karte gae chun chun ke tinke bagh mein\naur na jaane kis ka kis ka aashiyan banta gaya", "topic": "couplet", "poet": "Manzar Lakhnavi"}
{"chunk": "meri raat kyun kar kaTegi ilahi\nmujhe din ko tare nazar aa rahe hain", "topic": "couplet", "poet": "Manzar Lakhnavi"}
{"chunk": "miTane wale hamara hi ghar miTana tha\nchaman mein ek se ek achchha aashiyana tha", "topic": "couplet", "poet": "Manzar Lakhnavi"}
{"chunk": "ab itna aql se begana ho gaya hun main\ngulon ke shikwe sitaron se kah raha hun main", "topic": "couplet", "poet": "Manzar Lakhnavi"}
{"chunk": "shab-e-hijr yun dil ko bahla rahe hain\nki din bhar ki biti ko dohra rahe hain", "topic": "couplet", "poet": "Manzar Lakhnavi"}
{"chunk": "hui diwangi is darja mashhur-e-jahan meri\njahan do aadmi bhi hain chhiDi hai dastan meri", "topic": "couplet", "poet": "Manzar Lakhnavi"}
{"chunk": "bura ho ishq ka sab kuchh samajh raha hun main\nbana raha hai koi ban raha hun diwana", "topic": "couplet", "poet": "Manzar Lakhnavi"}
{"chunk": "apni biti na kahun teri kahani na kahun\nphir maza kahe se paida karun afsane mein", "topic": "couplet", "poet": "Manzar Lakhnavi"}
{"chunk": "in se jab puchha gaya bismil tumhaare kya karen\nhans ke bole zaKHm-e-dil dekha karen roya karen", "topic": "couplet", "poet": "Manzar Lakhnavi"}
{"chunk": "ek musa the ki un ka zikr har mahfil mein hai\naur ek main hun ki ab tak mere dil ki dil mein hai", "topic": "couplet", "poet": "Manzar Lakhnavi"}
{"chunk": "kisi aankh mein nind aae to jaanun\nmera qissa-e-gham kahani nahin hai", "topic": "couplet", "poet": "Manzar Lakhnavi"}
{"chunk": "kam-sini kya kam thi is par qahr hai shakki mizaj\napna nawak mere dil se khinch kar dekha kiye", "topic": "couplet", "poet": "Manzar Lakhnavi"}
{"chunk": "kijiye kyun murda armanon se chheD\nsone walon ko to sone dijiye", "topic": "couplet", "poet": "Manzar Lakhnavi"}
{"chunk": "na dil mein lahu hai na aankhon mein aansu\nghamon ki nichoDi hui aastin hun", "topic": "couplet", "poet": "Manzar Lakhnavi"}
{"chunk": "waiz se na puchhunga kabhi masala-e-ishq\nmain KHub samajhta hun jo irshad karenge", "topic": "couplet", "poet": "Manzar Lakhnavi"}
{"chunk": "be-KHud aisa kiya KHauf-e-shab-e-tanhai ne\nsubah se shama jala di tere saudai ne", "topic": "couplet", "poet": "Manzar Lakhnavi"}
{"chunk": "gulon se khel rahe hain nasim ke jhonke\nqafas mein baiTha hua hath mal raha hun main", "topic": "couplet", "poet": "Manzar Lakhnavi"}
{"chunk": "puchhne wale bhari bazm mein qatil ko na puchh\nnam tera hi agar le liya saudai ne", "topic": "couplet", "poet": "Manzar Lakhnavi"}
{"chunk": "kuchh abr ko bhi zid hai 'manzar' meri tauba se\njab ahd kiya main ne ghanghor ghaTa chhai", "topic": "couplet", "poet": "Manzar Lakhnavi"}
{"chunk": "daman-o-jeb-o-gareban ka nahin koi malal\ngham ye hai dast-e-junun kal ke liye kaam nahin", "topic": "couplet", "poet": "Manzar Lakhnavi"}
{"chunk": "wo aur honge jin ko hai fikr-e-ziyan-o-sud\nduniya se be-niyaz hai meri ghazal ka rang", "topic": "couplet", "poet": "Maya Khanna Raje Barelvi"}
{"chunk": "ek ashk-e-nadamat se dhul jate sabhi isyan\nek ashk-e-nadamat tak pahuncha hi nahin koi", "topic": "couplet", "poet": "Maya Khanna Raje Barelvi"}
{"chunk": "jo log aa rahe hain tumhaare qarib-tar\nmuD kar wo su-e-sham-o-sahar dekhte nahin", "topic": "couplet", "poet": "Maya Khanna Raje Barelvi"}
{"chunk": "har shai se ho ke kyon na rahe be-niyaz wo\nhar shai jahan mein jis ko tamasha dikhai de", "topic": "couplet", "poet": "Maya Khanna Raje Barelvi"}
{"chunk": "nazar karta nahin nashsha-labon par\nki jis ke hath paimane lage hain", "topic": "couplet", "poet": "Maya Khanna Raje Barelvi"}
{"chunk": "jo kah rahe the KHun se sinchenge gulsitan\nwo hamiyan-e-fasl-e-bahaaran kidhar gae", "topic": "couplet", "poet": "Maya Khanna Raje Barelvi"}
{"chunk": "mazaq-e-KHud-parasti ek kamzori hai insan ki\nbayan kar ke haqiqat ye uThaya hai ziyan hum ne", "topic": "couplet", "poet": "Maya Khanna Raje Barelvi"}
{"chunk": "chand ke husn ki taswir banane wale\nmere mahbub ka chehra nahin dekha tu ne", "topic": "couplet", "poet": "Mazhar Abbas"}
{"chunk": "nikla zaban se jhuT jo sach ke libas mein\nbaDh ke sabhi ne hum ko gale se laga liya", "topic": "couplet", "poet": "Mazhar Abbas"}
{"chunk": "til nahin mang mein zanaKHi ke\nye kanhayya khaDa hai gokul mein", "topic": "couplet", "poet": "Meer Yaar Ali Jaan"}
{"chunk": "qatl amir-e-shahr ka laDla beTa kar gaya\njurm magar gharib ke laKHt-e-jigar ke sar gaya", "topic": "couplet", "poet": "Mirza Shariq Laharpuri"}
{"chunk": "daman se wo ponchhta hai aansu\nrone ka kuchh aaj hi maza hai", "topic": "couplet", "poet": "Mohsin Kakorvi"}
{"chunk": "dekhiye hoga shri-krishn ka darshan kyun-kar\nsina-e-tang mein dil gopiyon ka hai bekal", "topic": "couplet", "poet": "Mohsin Kakorvi"}
{"chunk": "suna hai mohtasib bhi tak mein hai duKHtar-e-raz ki\nilahi rakh le tu hurmat sharab-e-arghawani ki", "topic": "couplet", "poet": "Mohsin Kakorvi"}
{"chunk": "rakhiyan le ke silonon ki barahman niklen\ntar barish ka to TuTe koi saat koi pal", "topic": "couplet", "poet": "Mohsin Kakorvi"}
{"chunk": "yaadgar-e-zamana hain hum log\nsun rakho tum fasana hain hum log", "topic": "couplet", "poet": "Muntazir lakhnavi"}
{"chunk": "kah raha hai shor-e-dariya se samundar ka sukut\njis ka jitna zarf hai utna hi wo KHamosh hai", "topic": "couplet", "poet": "Natiq Lakhnavi"}
{"chunk": "ai shama tujh pe raat ye bhaari hai jis tarah\nmain ne tamam umr guzari hai is tarah", "topic": "couplet", "poet": "Natiq Lakhnavi"}
{"chunk": "mar mar ke agar sham to ro ro ke sahar ki\nyun zindagi hum ne teri duri mein basar ki", "topic": "couplet", "poet": "Natiq Lakhnavi"}
{"chunk": "ibtida se aaj tak 'natiq' ki ye hai sarguzisht\npahle chup tha phir hua diwana ab behosh hai", "topic": "couplet", "poet": "Natiq Lakhnavi"}
{"chunk": "dil hai kis ka jis mein arman aap ka rahta nahin\nfarq itna hai ki sab kahte hain main kahta nahin", "topic": "couplet", "poet": "Natiq Lakhnavi"}
{"chunk": "aazadiyon ka haq na ada hum se ho saka\nanjam ye hua ki giraftar ho gae", "topic": "couplet", "poet": "Natiq Lakhnavi"}
{"chunk": "dil rahe ya na rahe zaKHm bhare ya na bhare\nchaarasazon ki KHushamad mujhe manzur nahin", "topic": "couplet", "poet": "Natiq Lakhnavi"}
{"chunk": "mai-kasho mai ki kami beshi pe nahaq josh hai\nye to saqi jaanta hai kis ko kitna hosh hai", "topic": "couplet", "poet": "Natiq Lakhnavi"}
{"chunk": "ek dagh-e-dil ne mujh ko diye be-shumar dagh\npaida hue hazar charagh is charagh se", "topic": "couplet", "poet": "Natiq Lakhnavi"}
{"chunk": "do aalam se guzar ke bhi dil-e-ashiq hai aawara\nabhi tak ye musafir apni manzil par nahin aaya", "topic": "couplet", "poet": "Natiq Lakhnavi"}
{"chunk": "un ke lab par zikr aaya be-hijabana mera\nmanzil-e-takmil tak pahuncha ab afsana mera", "topic": "couplet", "poet": "Natiq Lakhnavi"}
{"chunk": "mohabbat-ashna dil mazhab-o-millat ko kya jaane\nhui raushan jahan bhi shama parwana wahin aaya", "topic": "couplet", "poet": "Natiq Lakhnavi"}
{"chunk": "meri jaanib se un ke dil mein kis shikwe pe kina hai\nwo shikwa jo zaban par kya abhi dil mein nahin aaya", "topic": "couplet", "poet": "Natiq Lakhnavi"}
{"chunk": "sadqe tere hote hain suraj bhi sitare bhi\nhum kis se kahen dil hai sine mein hamare bhi", "topic": "couplet", "poet": "Natiq Lakhnavi"}
{"chunk": "agar baKHshe zahe qismat na baKHshe to shikayat kya\nsar-e-taslim KHam hai jo mizaj-e-yar mein aae", "topic": "couplet", "poet": "Nawab Ali Asghar"}
{"chunk": "kitne mah-o-anjum hain ziya-pash azal se\nlekin na hui kam dil-e-insan ki siyahi", "topic": "couplet", "poet": "Qadir Siddiqi"}
{"chunk": "jahan gulshan wahan gul hai jahan gul hai wahan bu hai\njahan ulfat wahan main hun jahan main hun wahan tu hai", "topic": "couplet", "poet": "Qadr Bilgrami"}
{"chunk": "afsurda-dil ke waste kya chandni ka lutf\nlipTa paDa hai murda sa goya kafan ke sath", "topic": "couplet", "poet": "Qadr Bilgrami"}
{"chunk": "dekhna ghafil na rahna chashm-e-tar se dekhna\naaina jab dekhna meri nazar se dekhna", "topic": "couplet", "poet": "Qadr Bilgrami"}
{"chunk": "zindagi kahte hain kis ko maut kis ka nam hai\nmehrbani aap ki na-meharbani aap ki", "topic": "couplet", "poet": "Rasheed lakhnavi"}
{"chunk": "hans hans ke kah raha hai jalana sawab hai\nzalim ye mera dil hai charagh-e-haram nahin", "topic": "couplet", "poet": "Rasheed lakhnavi"}
{"chunk": "tum ne ehsan kiya hai ki namak chhiDka hai\nab mujhe zaKHm-e-jigar aur maza dete hain", "topic": "couplet", "poet": "Rasheed lakhnavi"}
{"chunk": "hamari zindagi-o-maut ki ho tum raunaq\ncharagh-e-bazm bhi ho aur charagh-e-fan bhi ho", "topic": "couplet", "poet": "Rasheed lakhnavi"}
{"chunk": "donon aankhen dil jigar hain ishq hone mein sharik\nye to sab achchhe rahenge mujh par ilzam aaega", "topic": "couplet", "poet": "Rasheed lakhnavi"}
{"chunk": "dekhiye lazim-o-malzum ise kahte hain\ndil hai daghon ke liye dagh mere dal ke liye", "topic": "couplet", "poet": "Rasheed lakhnavi"}
{"chunk": "hua hai saKHt mushkil dafan hona tere wahshi ka\njahan par qabr khodi jati hai patthar nikalte hain", "topic": "couplet", "poet": "Rasheed lakhnavi"}
{"chunk": "gae the hazrat-e-zahid to zard tha chehra\nsharab-KHane se nikle to surKH-ru nikle", "topic": "couplet", "poet": "Rasheed lakhnavi"}
{"chunk": "intizar aap ka aisa hai ki dam kahta hai\nnigah-e-shauq hun aankhon se nikal jaunga", "topic": "couplet", "poet": "Rasheed lakhnavi"}
{"chunk": "ai gul-andam ye hai fasl-e-jawani ka uruj\nhusn ka rang Tapakne ko hai ruKHsaron se", "topic": "couplet", "poet": "Rasheed lakhnavi"}
{"chunk": "apni wahshat se hai shikwa dusre se kya gila\nhum se jab baiTha na jae ku-e-jaanan kya kare", "topic": "couplet", "poet": "Rasheed lakhnavi"}
{"chunk": "dil hai shauq-e-wasl mein muztar nazar mushtaq-e-did\njo hai mashghul apni apni sai-e-la-hasil mein hai", "topic": "couplet", "poet": "Rasheed lakhnavi"}
{"chunk": "nahin hai jis mein tera ishq wo dil hai tabahi mein\nwo kashti Dub jaegi na jis mein na-KHuda hoga", "topic": "couplet", "poet": "Rasheed lakhnavi"}
{"chunk": "buton ke dil mein hamari kuchh ab hui hai jagah\nKHuda ne rahm kiya warna mar gae hote", "topic": "couplet", "poet": "Rasheed lakhnavi"}
{"chunk": "qaid ki muddat baDhi chhuTne ki jab tadbir ki\nrose badli jati hain kaDiyan meri zanjir ki", "topic": "couplet", "poet": "Rasheed lakhnavi"}
{"chunk": "sabhon ki aa gai piri jo tum jawan hue\nzamin ka dil hua miTTi KHam aasman hue", "topic": "couplet", "poet": "Rasheed lakhnavi"}
{"chunk": "siye jate hain kafan aap ke diwanon ke\ntar daman ke hain TukDe hain garebanon ke", "topic": "couplet", "poet": "Rasheed lakhnavi"}
{"chunk": "mashuq kaun sa hai na ho dil mein jis ki yaad\nis muKHtasar se bagh mein kis gul ki bu nahin", "topic": "couplet", "poet": "Rasheed lakhnavi"}
{"chunk": "ras aae tum ko mulk-e-ishq ki aab-o-hawa\naashiqo har-waqt shaghl-e-ah-o-zari chahiye", "topic": "couplet", "poet": "Rasheed lakhnavi"}
{"chunk": "kabhi madfun hue the jis jagah par kushta-e-abru\nabhi tak is zamin se saikDon KHanjar nikalte hain", "topic": "couplet", "poet": "Rasheed lakhnavi"}
{"chunk": "saza har ek ko dene lagi haya un ki\nki chaak ho gai lipTi jahan qaba in ki", "topic": "couplet", "poet": "Rasheed lakhnavi"}
{"chunk": "wo gesu baDhte jate hain balaen hoti hain nazil\nqadam tak aa gae jab hashr aalam mein bapa hoga", "topic": "couplet", "poet": "Rasheed lakhnavi"}
{"chunk": "hamesha be-dili ki kijiye kyunkar na dildari\nna hona pas dil ka hai nishani ek dilbar ki", "topic": "couplet", "poet": "Rasheed lakhnavi"}
{"chunk": "KHuda jaane ye gardish ka tariqa kab nikala hai\njise kahte hain gardun ek mere panw ka chhaala hai", "topic": "couplet", "poet": "Rasheed lakhnavi"}
{"chunk": "jo meri chashm ke parde sharik ho jate\nkamal-e-daman-e-abr-e-bahaar baDh jata", "topic": "couplet", "poet": "Rasheed lakhnavi"}
{"chunk": "ghar to kya ghar ka nishan bhi nahin baqi 'safdar'\nab watan mein kabhi jaenge to mehman honge", "topic": "couplet", "poet": "Safdar Mirzapuri"}
{"chunk": "ek nigah-e-ghalat-andaz sahi\ndil ki aaKHir koi qimat hogi", "topic": "couplet", "poet": "Safdar Mirzapuri"}
{"chunk": "qismaton se mila hai dard hamein\nkahin aaram-e-dil na ho jae", "topic": "couplet", "poet": "Safdar Mirzapuri"}
{"chunk": "qimat-e-jins-e-wafa nim-nigahi tauba\naisi baaten na karen aap ki sauda na bane", "topic": "couplet", "poet": "Safdar Mirzapuri"}
{"chunk": "jaur-e-aflak ki shirkat ki zarurat kya hai\naap kafi hain zamane ko satane ke liye", "topic": "couplet", "poet": "Safdar Mirzapuri"}
{"chunk": "zara wo KHak mein milne na de KHun-e-shahidan ko\nKHuda taufiq de itni zamin-e-ku-e-jaanan ko", "topic": "couplet", "poet": "Safdar Mirzapuri"}
{"chunk": "shor macha deti hai us ki KHamoshi\nbole to phir sannaTa chha jata hai", "topic": "couplet", "poet": "Sahravan Kumar"}
{"chunk": "KHizr se kah do ki aa kar dekh len aab-e-hayat\ndhoe jate hain nichoDe jaenge gesu-e-dost", "topic": "couplet", "poet": "Sayyad Ahmad Hussain Shafiq Lakhnavi"}
{"chunk": "dil ka kanwal bujhe hue muddat guzar gai\nab ye charagh laeq-e-mahfil nahin raha", "topic": "couplet", "poet": "Sayyad Ahmad Hussain Shafiq Lakhnavi"}
{"chunk": "visal-e-yar se duna hua ishq\nmaraz baDhta gaya jun jun dawa ki", "topic": "couplet", "poet": "Shad Lakhnavi"}
{"chunk": "na taDapne ki ijazat hai na fariyaad ki hai\nghuT ke mar jaun ye marzi mere sayyaad ki hai", "topic": "couplet", "poet": "Shad Lakhnavi"}
{"chunk": "jawani se ziyaada waqt-e-piri josh hota hai\nbhaDakta hai charagh-e-subh jab KHamosh hota hai", "topic": "couplet", "poet": "Shad Lakhnavi"}
{"chunk": "ishq-e-mizhgan mein hazaron ne gale kaTwae\nid-e-qurban mein jo wo le ke chhuri baiTh gaya", "topic": "couplet", "poet": "Shad Lakhnavi"}
{"chunk": "hum na bigDenge agar chasm-numai hogi\nphir kahin aankh laDai to laDai hogi", "topic": "couplet", "poet": "Shad Lakhnavi"}
{"chunk": "wo naha kar zulf-e-pechan ko jo bikhrane lage\nhusn ke dariya mein pinhan sanp lahrane lage", "topic": "couplet", "poet": "Shad Lakhnavi"}
{"chunk": "KHuda ka Dar na hota gar bashar ko\nKHuda jaane ye banda kya na karta", "topic": "couplet", "poet": "Shad Lakhnavi"}
{"chunk": "wasl mein bekar hai munh par naqab\nsharam ka aankhon pe parda chahiye", "topic": "couplet", "poet": "Shad Lakhnavi"}
{"chunk": "chashm-poshon se rahun 'shad' main kya aaina-dar\nmunh pe kana nahin kahta hai koi kane ko", "topic": "couplet", "poet": "Shad Lakhnavi"}
{"chunk": "mushkil mein kab kisi ka koi aashna hua\ntalwar jab gale se mili sar juda hua", "topic": "couplet", "poet": "Shad Lakhnavi"}
{"chunk": "sohbat-e-wasl hai masdud hain dar hae hijab\nnahin malum ye kis aah se sharam aati hai", "topic": "couplet", "poet": "Shad Lakhnavi"}
{"chunk": "jab jite-ji na puchha puchhenge kya mare par\nmurde ki ruh ko bhi ghar se nikalte hain", "topic": "couplet", "poet": "Shad Lakhnavi"}
{"chunk": "pani pani ho KHajalat se har ek chashm-e-habab\njo muqabil ho meri ashk bhari aankhon se", "topic": "couplet", "poet": "Shad Lakhnavi"}
{"chunk": "nishan-e-'mir' hai hum se jo hum miTe ai 'shad'\nye jaan reKHta-goi gai zamane se", "topic": "couplet", "poet": "Shad Lakhnavi"}
{"chunk": "rone se ek pal nahin mohlat firaq mein\nye aankh kya lagi mere pichhe bala lagi", "topic": "couplet", "poet": "Shad Lakhnavi"}
{"chunk": "is se behtar aur kah lenge agar zinda hain 'shad'\nkho gaya pahla jo wo diwan kya tha kuchh na tha", "topic": "couplet", "poet": "Shad Lakhnavi"}
{"chunk": "laga ke ThaT hai har suna muradi\ntamanna-e-dili nikle kidhar se", "topic": "couplet", "poet": "Shad Lakhnavi"}
{"chunk": "har ek jawahar besh-baha chamka to ye patthar kahne laga\njo sang tera wo sang mera tu aur nahin main aur nahin", "topic": "couplet", "poet": "Shad Lakhnavi"}
{"chunk": "meri be-rishta-dili se use maza mil jae\njigar kabab jo koi jala-bhuna mil jae", "topic": "couplet", "poet": "Shad Lakhnavi"}
{"chunk": "puchha jo shabab-e-bashari chashm-e-fana se\npalkon ne sada di ki bharosa nahin pal ka", "topic": "couplet", "poet": "Shad Lakhnavi"}
{"chunk": "chashm-e-tar ne baha ke ju-e-sarishk\nmauj-e-dariya ko dhaar par mara", "topic": "couplet", "poet": "Shad Lakhnavi"}
{"chunk": "wo mere pas se guzre to ye malum hua\nzindagi yun bhi dabe panw guzar jati hai", "topic": "couplet", "poet": "Sharib Lakhnavi"}
{"chunk": "gul toD liya shaKH se ye kah ke KHizan ne\nye ek tabassum ka gunahgar hua hai", "topic": "couplet", "poet": "Sharib Lakhnavi"}
{"chunk": "itra ke aaina mein chiDhate the apna munh\ndekha mujhe to jhenp gae munh chhupa liya", "topic": "couplet", "poet": "Shauq Qidvai"}
{"chunk": "masala kasrat mein wahdat ka hua hal tum se KHub\nek hi jhuT aur tumhaare lakh iqraron mein hai", "topic": "couplet", "poet": "Shauq Qidvai"}
{"chunk": "ye dil ki baat hi munh se ada nahin hoti\nmain kya kahun ki yahan bar bar kyun aaya", "topic": "couplet", "poet": "Shauq Qidvai"}
{"chunk": "junun ko wo banawaT samajh raha hai abhi\nye sun liya hai kisi se ki mere ghar bhi hai", "topic": "couplet", "poet": "Shauq Qidvai"}
{"chunk": "yazid morcha jita tha jang haara tha\nye sach ragon mein mere inqalab bharta hai", "topic": "couplet", "poet": "Syed Iqbal Rizvi Sharib"}
{"chunk": "naKHuda maujon ki is narm-KHirami pe na ja\nyahi maujen to badal jati hain tufanon mein", "topic": "couplet", "poet": "Syed Nawab Afsar Lakhnavi"}
{"chunk": "numud-e-subh se shab ki wo tirgi to gai\nye aur baat ki suraj mein raushni kam hai", "topic": "couplet", "poet": "Syed Nawab Afsar Lakhnavi"}
{"chunk": "kya kahen bazm mein kuchh aisi jagah baiThe hain\njam-e-mai hadsa ban jae to hum tak pahunche", "topic": "couplet", "poet": "Syed Nawab Afsar Lakhnavi"}
{"chunk": "allah allah ye hangama-e-paikar-e-hayat\nab wo aawaz bhi dete hain to sunte nahin hum", "topic": "couplet", "poet": "Syed Nawab Afsar Lakhnavi"}
{"chunk": "hukm-e-lab-bandi farogh-e-dastan banta gaya\nzaKHm ko jitna dabaya KHun-chakan banta gaya", "topic": "couplet", "poet": "Syed Nawab Afsar Lakhnavi"}
{"chunk": "duniya hamein fareb pe deti rahi fareb\nhum dekhte rahe nigah-e-e'tibar se", "topic": "couplet", "poet": "Takmiil Rizvi Lakhnavi"}
{"chunk": "hamein bhi ghuncha-o-gul se baDi mohabbat thi\nchaman mein kash hamara bhi aashiyan hota", "topic": "couplet", "poet": "Takmiil Rizvi Lakhnavi"}
{"chunk": "koi is fasl mein diwana hua hai shayad\nki hawa hath mein zanjir liye phirti hai", "topic": "couplet", "poet": "Talib Ali Khaan Aishi"}
{"chunk": "kam hui bang-e-jaras bhi ya-rab\nhum se wamanda kidhar jaenge", "topic": "couplet", "poet": "Talib Ali Khaan Aishi"}
{"chunk": "kaun paband-e-junun fasl-e-bahaaran mein na tha\nis baras nang-e-jawani tha jo zindan mein na tha", "topic": "couplet", "poet": "Talib Ali Khaan Aishi"}
{"chunk": "saqi kuchh aaj tujh ko KHabar hai basant ki\nhar su bahaar pesh-e-nazar hai basant ki", "topic": "couplet", "poet": "Ufuq Lakhnavi"}
{"chunk": "samjhe na wo hamein na unhen hum samajh sake\nguzri hai umr jaise kisi ajnabi ke sath", "topic": "couplet", "poet": "Wajahat Ali Sandailvi"}
{"chunk": "mahsur KHud hain apne suron ko liye khaDe\ndahshat si chha gai hai sitam ki sipah mein", "topic": "couplet", "poet": "Wajahat Ali Sandailvi"}
{"chunk": "kaha main ne ki jannat par raza-e-dost faiq hai\nraza-e-dost boli be-KHabar main hi to jannat hun", "topic": "couplet", "poet": "Zahida Khatoon Zahida"}
